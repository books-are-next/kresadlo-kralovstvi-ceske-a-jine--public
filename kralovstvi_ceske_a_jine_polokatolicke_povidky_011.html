<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Sebekritika">
    <meta name="apple-mobile-web-app-capable" content="yes">
    <title>Sebekritika</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jan Křesadlo: Království české a jiné polokatolické povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Království české a jiné polokatolické povídky">
    <meta property="og:title" content="Království české a jiné polokatolické povídky">
    <meta property="og:type" content="book">
    <meta property="og:book:author" content="Jan Křesadlo">
    <meta property="twitter:title" content="Jan Křesadlo: Království české a jiné polokatolické povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kralovstvi_ceske_a_jine_polokatolicke_povidky_010.html">
    <link rel="next" href="./kralovstvi_ceske_a_jine_polokatolicke_povidky_012.html">
    <meta name="nb-order" content="7">
    <link rel="self" href="kralovstvi_ceske_a_jine_polokatolicke_povidky_011.html">
    <meta name="nb-identifier" content="kresadlo-kralovstvi-ceske-a-jine-polokatolicke-povidky-7f62466">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4330" data-nb-chars="26506">
    <nav role="doc-toc">
      <ul class="plain section">
        <li><a href="kralovstvi_ceske_a_jine_polokatolicke_povidky_006.html">Království české</a></li>
        <li><a href="kralovstvi_ceske_a_jine_polokatolicke_povidky_007.html">Sektáři</a></li>
        <li><a href="kralovstvi_ceske_a_jine_polokatolicke_povidky_008.html">Čtenář not</a></li>
        <li><a href="kralovstvi_ceske_a_jine_polokatolicke_povidky_009.html">Výletníci</a></li>
        <li><a href="kralovstvi_ceske_a_jine_polokatolicke_povidky_010.html">Temnota</a></li>
        <li><a href="kralovstvi_ceske_a_jine_polokatolicke_povidky_011.html">Sebekritika</a></li>
        <li><a href="kralovstvi_ceske_a_jine_polokatolicke_povidky_012.html">Pes genezaretský</a></li>
        <li><a href="kralovstvi_ceske_a_jine_polokatolicke_povidky_013.html">Vteřina a&nbsp;věčnost</a></li>
        <li><a href="kralovstvi_ceske_a_jine_polokatolicke_povidky_015.html">Nebozezy</a></li>
        <li><a href="kralovstvi_ceske_a_jine_polokatolicke_povidky_017.html">Zjevování</a></li>
        <li><a href="kralovstvi_ceske_a_jine_polokatolicke_povidky_018.html">Jedno ráno a&nbsp;večer v&nbsp;životě Cypriána Belvy</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kralovstvi_ceske_a_jine_polokatolicke_povidky_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="11"><span class="idea" data-nb-ref-number="1" id="idea1" data-nb-words="1" data-nb-chars="11">Sebekritika</span></h1>
        <section>
          <p class="chunk" data-nb-ref-number="2" data-nb-words="381" data-nb-chars="2464"><span class="idea" data-nb-ref-number="2" id="idea2" data-nb-words="381" data-nb-chars="2464">Soudruh asistent se&nbsp;tváří podobal psohlavému paviánu s&nbsp;brýlemi. On&nbsp;se&nbsp;původně domníval, že&nbsp;je&nbsp;jako ten soudce opičák, který odsoudil Pinocchia na&nbsp;čtyři měsíce za&nbsp;to, že&nbsp;mu&nbsp;Lišák a&nbsp;Kocour ukradli čtyři zlaté mince. Ale nebylo tomu tak: Nahlédnutím do&nbsp;autentického textu později zjistil, že&nbsp;Pinocchiův soudce byl sice také opičák, ale starý a&nbsp;gorila, kdežto soudruh asistent byl kromě jakéhosi paviánství dosud mladík. Na&nbsp;asistenta marxismu byl nezvykle inteligentní, což se&nbsp;již začínalo jevit bolným výrazem jeho blízko u&nbsp;sebe posazených očí, které hleděly do&nbsp;světa ztraceně a&nbsp;udiveně přes brýle a&nbsp;rypákovitý nos. Byl to&nbsp;původně dělnický kádr, ádékář, jeden z&nbsp;mála skutečně inteligentních, a&nbsp;počal se&nbsp;rozhlížet po&nbsp;světě a&nbsp;rozum brát teprve nyní, už&nbsp;jako čerstvě upečený universitní učitel, nadosmrti s&nbsp;marxismem skopulovaný. Začínalo se&nbsp;mu&nbsp;to&nbsp;ale čím dál tím víc nezdát a&nbsp;nepasovat do&nbsp;figury. Zatím byl naivní, myslel si, že&nbsp;to&nbsp;buď jenom dost nezná, nebo že&nbsp;se&nbsp;to&nbsp;musí trochu sem tam doplnit, jenom malinko přistrouhat a&nbsp;všechno bude zase v&nbsp;pořádku. Ale to&nbsp;se&nbsp;ví, že&nbsp;to&nbsp;tak nejde. Jedinou inteligentní taktikou kudy z&nbsp;konopí, když začne pochybovat vlastní inteligence, je&nbsp;povolit dogmatické kleště: Ať&nbsp;si&nbsp;každý věří, v&nbsp;co chce, ovšem v&nbsp;mezích, a&nbsp;přitom ať&nbsp;podporuje dál mateřskou organisaci, jinak bude kurník. Ale Rusi o&nbsp;těch kumštech ještě nevěděli, žili dosud pořád v&nbsp;psychologickém středověku a&nbsp;tak působili svým inteligentnějším kazatelům zbytečné objektivní i&nbsp;subjektivní trápení: Soudruh vlastně vzbuzuje i&nbsp;určité sympatie. To, že&nbsp;připomíná paviána, také není nic potupného: On&nbsp;se&nbsp;totiž skoro každý podobá některému zvířeti, jestli jste si&nbsp;dosud nevšimli, tak si&nbsp;teď všimněte. Před marxistou seděli, víceméně jako zařezaní, studenti v&nbsp;počtu asi patnácti. Mělo se&nbsp;právě tak zvaně diskutovat. Diskutovat na&nbsp;seminářích musel každý, kdo chtěl dobře prospívat z&nbsp;marxáku (soudruhu, nemohu vám dát výbornou, protože jste nediskutoval). Diskutování se&nbsp;vyžadovalo, ale vlastně zároveň zapovídalo, protože nikdo nesměl vyjádřit vlastní názor ani otázku. Bylo to&nbsp;podobné nemožným úkolům, které prý dávají zen-buddhističtí novicmistři svým žákům, aby je&nbsp;uvedli ve&nbsp;stav satori. Místo diskuse se&nbsp;tady provádělo recitování naučených pravd, přímé otázky byly už&nbsp;potencionálně nebezpečné, neboť marxističtí ideologové v&nbsp;Praze let padesátých dosud nedosáhli ani stupně theoretických námitek, vznášených <em>posito non concesso.</em> Takhle to&nbsp;je, a&nbsp;komu se&nbsp;to&nbsp;nelíbí, je&nbsp;nepřítel lidu!</span></p>
          <p class="chunk" data-nb-ref-number="3" data-nb-words="31" data-nb-chars="204"><span class="idea" data-nb-ref-number="3" id="idea3" data-nb-words="31" data-nb-chars="204">Za&nbsp;těchto okolností ovšem nebavilo diskutování ani ortodoxní soudruhy, pokud totiž vůbec nějací mezi studenty tehdy ještě byli. Soudruh Bušek, tak nějak se&nbsp;totiž pavián jmenoval, měl i&nbsp;jinak těžkou práci.</span></p>
          <p class="chunk" data-nb-ref-number="4" data-nb-words="75" data-nb-chars="494"><span class="idea" data-nb-ref-number="4" id="idea4" data-nb-words="75" data-nb-chars="494">Probíral totiž se&nbsp;svými seminaristy Leninův „Materialismus a&nbsp;empiriokriticismus“. Kdyby byl soudruh Bušek trochu hloupější, jako většina jeho kolegů na&nbsp;marxismu, ničeho by&nbsp;si&nbsp;nevšímal. Ale v&nbsp;soudruhu Buškovi už&nbsp;hlodaly pochyby. Mach totiž nebyl žádný blbeček, byl to&nbsp;fysik, který ve&nbsp;své vědě dodnes něco znamená, kdežto Lenin byl vlastně spíš jen na&nbsp;tu&nbsp;revoluci. Soudruhovi působilo potíže vykutat nějaký smysl z&nbsp;Iljičova žurnalistického nadávání&nbsp;– nebyl z&nbsp;toho přehnaně šťastný, jen což dělej.</span></p>
          <p class="chunk" data-nb-ref-number="5" data-nb-words="33" data-nb-chars="220"><span class="idea" data-nb-ref-number="5" id="idea5" data-nb-words="33" data-nb-chars="220">Na&nbsp;pomoc mu&nbsp;však právě spěchal hloupý ádékář soudruh Čurda, kladoucí obvykle nejapně dětské otázky, na&nbsp;které Bušek pochopitelně stačil&nbsp;– snad takhle mělo vypadat to&nbsp;diskutování podle představ příslušných bohů v&nbsp;oblacích.</span></p>
          <p class="chunk" data-nb-ref-number="6" data-nb-words="24" data-nb-chars="137"><span class="idea" data-nb-ref-number="6" id="idea6" data-nb-words="24" data-nb-chars="137">„A&nbsp;soudruhu,“ tázal se&nbsp;nyní universitní student Čurda, „copak je&nbsp;ten idealista tak hloupej, že&nbsp;neví, že&nbsp;si&nbsp;na&nbsp;tu&nbsp;věc přece může šáhnout?“</span></p>
          <p class="chunk" data-nb-ref-number="7" data-nb-words="7" data-nb-chars="47"><span class="idea" data-nb-ref-number="7" id="idea7" data-nb-words="7" data-nb-chars="47">Nikdo se&nbsp;ovšem nesmál. Kdepak soudruhu Čurdovi!</span></p>
          <p class="chunk" data-nb-ref-number="8" data-nb-words="71" data-nb-chars="409"><span class="idea" data-nb-ref-number="8" id="idea8" data-nb-words="71" data-nb-chars="409">„Inu&nbsp;– no,“ řekl Bušek s&nbsp;trpělivým a&nbsp;trpitelským výrazem. „Podívejte se, soudruhu, když spíte a&nbsp;něco se&nbsp;vám zdá, tak to&nbsp;taky, někdy, že, se&nbsp;vám zdá, že&nbsp;na&nbsp;něco saháte, ne? Nebo duševně nemocní lidé také halucinují různými smysly. Jsou také halucinace smyslu hmatu&nbsp;– taktilní halucinace, jsou i&nbsp;halucinace tak zvané komplexní&nbsp;– pacient zároveň vidí, slyší, hmatá a&nbsp;cítí nějakou věc&nbsp;– tak to&nbsp;by&nbsp;argument nebyl.“</span></p>
          <p class="chunk" data-nb-ref-number="9" data-nb-words="229" data-nb-chars="1334"><span class="idea" data-nb-ref-number="9" id="idea9" data-nb-words="229" data-nb-chars="1334">Skrytá tragédie soudruha Buška však nespočívala v&nbsp;tom, že&nbsp;už&nbsp;věděl, že&nbsp;na&nbsp;to&nbsp;není nejen tenhle argument, ale přesně vzato vůbec žádný, ale že&nbsp;přitom musel celou dobu dělat, jako by&nbsp;byl a&nbsp;navíc, jako by&nbsp;tento argument či&nbsp;argumenty objevil teprve nedávno Vladimír Iljič&nbsp;– co&nbsp;více, věděl dokonce, že&nbsp;totéž vědí i&nbsp;jeho studenti&nbsp;– a&nbsp;nejobscénnější na&nbsp;tom bylo, že&nbsp;všichni svorně museli předstírat, že&nbsp;to&nbsp;nevědí, hrát si&nbsp;jaksi sami se&nbsp;sebou na&nbsp;slepou bábu. Jenom soudruh Čurda, chudák, dlouho nic netušil&nbsp;– zdalipak byl o&nbsp;to šťastnější? Teď se&nbsp;šťastný nezdál, vypadal ztraceně a&nbsp;jeho venkovská očka trnula ve&nbsp;zmatku. Jó&nbsp;tak&nbsp;– když můžou bejt ty&nbsp;komplexní halucinace, tak nemaj voni vlastně pravdu?&nbsp;– zdály se&nbsp;říkat tyto náhle prozřevší oči, ale ovšem, ústa se&nbsp;neotevřela: Zemědělský rozum je&nbsp;příslovečný svou zdravostí a&nbsp;zemitostí: Soudruh Bušek začínal mít dojem, že&nbsp;do&nbsp;tajného spolku konspirantů právě přistoupil další člen, byť po&nbsp;těžkém a&nbsp;vyčerpávajícím mentálním výkonu. Ale od&nbsp;dalšího trápení ho&nbsp;osvobodil zvonek: Ano, prosím: Počátkem či&nbsp;v&nbsp;polovině padesátých let se&nbsp;na&nbsp;pražské universitě zvonilo jako ve&nbsp;školičce&nbsp;– ostatně jde asi jen o&nbsp;zvyk, a&nbsp;mohou-li to&nbsp;dělat v&nbsp;Moskvě&nbsp;– soudruzi rychle prchali z&nbsp;dosahu nebezpečného dona. Znali ho&nbsp;už&nbsp;sice a&nbsp;věděli, že&nbsp;je&nbsp;poměrně slušný, ale čert jim věř&nbsp;– nedáš si&nbsp;pozor, něco řekneš&nbsp;– a&nbsp;tumáš!</span></p>
          <p class="chunk" data-nb-ref-number="10" data-nb-words="29" data-nb-chars="205"><span class="idea" data-nb-ref-number="10" id="idea10" data-nb-words="29" data-nb-chars="205">Vedoucí kroužku a&nbsp;kroužkové skupiny ČSM obcházela své svěřence jako ovčácký pes ovečky: Odpoledne je&nbsp;závěrečná semestrová schůze kroužkové skupiny ČSM, soudruzi, nezapomeňte, tam a&nbsp;tam, v&nbsp;malé posluchárně.</span></p>
          <hr>
          <p class="chunk" data-nb-ref-number="11" data-nb-words="269" data-nb-chars="1689"><span class="idea" data-nb-ref-number="11" id="idea11" data-nb-words="269" data-nb-chars="1689">Z&nbsp;ulice to&nbsp;bylo až&nbsp;ve&nbsp;sklepě, ale od&nbsp;řeky dost vysoko. Stalin na&nbsp;kopci se&nbsp;díval přímo do&nbsp;oken. Hlava už&nbsp;mu&nbsp;koukala, teď mu&nbsp;odbedňovali ramena. Moloch. Bylo zvláštním způsobem mrazivo a&nbsp;šedivě. Podivno, pomyslil si&nbsp;En, dřív mi&nbsp;to&nbsp;v&nbsp;zimě tak beznadějné nikdy nepřipadalo. Jako by&nbsp;s&nbsp;režimem vtáhlo do&nbsp;naší země i&nbsp;jejich klima, celé jejich prostředí, duch, který povívá širokými prostorami mátušky Rusi. To&nbsp;nebylo jenom to, že&nbsp;se&nbsp;u&nbsp;nás všechno sovětské servilně a&nbsp;nejapně, hlupácky a&nbsp;zbytečně napodobovalo, zdálo se&nbsp;to&nbsp;sahat hlouběji, přeměňovalo to&nbsp;snad i&nbsp;samotnou podstatu země a&nbsp;tohoto národa. Právě teď se&nbsp;například schůze kroužkového ČSM zahajovala písní a&nbsp;tato píseň, prosím, byla rovněž asi předepsaná a&nbsp;ruská, studěntskaja, jenže se&nbsp;zdála napsaná asi spíš pro mediky. Vedoucí kroužku nejapně brnkala na&nbsp;levnou rozladěnou kytaru a&nbsp;kroužek zazníval ve&nbsp;falešném unisonu, nebo vlastně v&nbsp;oktávách, ženy a&nbsp;muži komsomolky cudně zhruba asi osm špriclů od&nbsp;sebe. Kroužek pracující inteligence zněl tvrdě, nehudebně, neohebně, zcela nečesky. Snad se&nbsp;jim, s&nbsp;ostatními věcmi, podařilo importovat i&nbsp;velkoruskou nemuzikálnost&nbsp;– zpěvní Rusové jsou totiž Ukrajinci, jestli to&nbsp;nevíte. Ale spíš to&nbsp;bylo jinak: Lidovou konservatoří v&nbsp;Čechách býval totiž od&nbsp;nepaměti kostel, ale prokádrovaní soudruzi s&nbsp;tím asi neměli moc co&nbsp;dělat&nbsp;– anebo já&nbsp;nevím. Zpěv soudobých studentů zněl však podivně a&nbsp;En si&nbsp;mimoděk vzpomněl na&nbsp;svatého Augustina, který prý někde napsal, že&nbsp;jsou lidé schopní vyluzovati hudební zvuky bzděním. Věru, že&nbsp;asi lépe nežli hudební kroužek hubou.&nbsp;– Melodie byla pompézní, rusky brobdignanská, uměle lidová, plná falešného pathosu a&nbsp;slova pitomě domovnicky sentimentální&nbsp;– o&nbsp;zlatých rukou:</span></p>
        </section>
        <section>
          <p class="chunk" data-nb-ref-number="12" data-nb-words="39" data-nb-chars="238"><span class="idea" data-nb-ref-number="12" id="idea12" data-nb-words="7" data-nb-chars="34">S&nbsp;odnim želaniem i&nbsp;s&nbsp;dumoju odnoju<br></span>
            <span class="idea" data-nb-ref-number="13" id="idea13" data-nb-words="6" data-nb-chars="32">so&nbsp;všex krain rodnoj svoej zemli<br></span>
            <span class="idea" data-nb-ref-number="14" id="idea14" data-nb-words="4" data-nb-chars="29">my&nbsp;sobralisja družnoju semëju<br></span>
            <span class="idea" data-nb-ref-number="15" id="idea15" data-nb-words="5" data-nb-chars="33">my&nbsp;vse učiťsja masterstvu prišli.<br></span>
            <span class="idea" data-nb-ref-number="16" id="idea16" data-nb-words="5" data-nb-chars="29">Projdut goda i&nbsp;mesjacy mnogie<br></span>
            <span class="idea" data-nb-ref-number="17" id="idea17" data-nb-words="4" data-nb-chars="30">kogda sovetskij trudovoj narod<br></span>
            <span class="idea" data-nb-ref-number="18" id="idea18" data-nb-words="5" data-nb-chars="27">vot, éti ruki, ruki molodye<br></span>
            <span class="idea" data-nb-ref-number="19" id="idea19" data-nb-words="3" data-nb-chars="24">rukami zolotymi nazovët.</span>
          </p>
        </section>
        <section>
          <p class="chunk" data-nb-ref-number="13" data-nb-words="120" data-nb-chars="719"><span class="idea" data-nb-ref-number="20" id="idea20" data-nb-words="120" data-nb-chars="719">Ještě ke&nbsp;všemu, v&nbsp;rámci svých byrokratických duší, zpívali všichni „zálátými“, ačkoliv tyto slabiky byly dlouhé a&nbsp;pod přízvukem: naučili se, že&nbsp;se&nbsp;v&nbsp;řeči nepřízvučné slabiky na&nbsp;o&nbsp;správně vyslovují do&nbsp;<em>a</em>&nbsp;a nyní to&nbsp;mechanicky aplikovali, i&nbsp;když v&nbsp;písni tyto slabiky naopak byly pod přízvukem. Mozečky! A&nbsp;ještě ke&nbsp;všemu, proč musíme tady, my&nbsp;Češi, zpívat rusky&nbsp;– blbost, no&nbsp;blbost. Prokristapána, mezi jakou bandu jsem se&nbsp;tu&nbsp;dostal, hloupou a&nbsp;fanatickou. Pohlížel na&nbsp;svazácké obličeje a&nbsp;připadal si&nbsp;skrytě nesmírně nadřazeně. Ach, bože, kdybyste věděli, jak vámi všemi hluboce a&nbsp;ze srdce pohrdám, co&nbsp;ze&nbsp;srdce, až&nbsp;z&nbsp;paty, až&nbsp;z&nbsp;prdele! blbci, blbci, blbci, hovada! Jak koukaj&nbsp;– bllll&nbsp;– no, abyste se&nbsp;neposrali, soudruženkové!</span></p>
          <p class="chunk" data-nb-ref-number="14" data-nb-words="84" data-nb-chars="491"><span class="idea" data-nb-ref-number="21" id="idea21" data-nb-words="84" data-nb-chars="491">En&nbsp;si&nbsp;musel dát přerušit studie ze&nbsp;zdravotních důvodů, teď už&nbsp;se, chvála bohu, vyhojil, díky aureomycinu, říkali doktoři, že&nbsp;kdyby to&nbsp;bylo dřív, zahynul by&nbsp;jako Jiří Wolker, skaut kamarád. A&nbsp;když se&nbsp;pak vrátil na&nbsp;universitu, byla tam už&nbsp;úplně jiná atmosféra. Bylo neuvěřitelné, jak hluboký předěl dokázaly udělat čtyři roky: jako by&nbsp;to&nbsp;byly bytosti z&nbsp;jiné planety. Jen stěží vždycky překonával svůj odpor. Myslel si&nbsp;už&nbsp;kolikrát, že&nbsp;to&nbsp;nemůže vydržet, že&nbsp;s&nbsp;tím praští, jenže, co&nbsp;by&nbsp;pak dělal?</span></p>
          <p class="chunk" data-nb-ref-number="15" data-nb-words="64" data-nb-chars="336"><span class="idea" data-nb-ref-number="22" id="idea22" data-nb-words="64" data-nb-chars="336">Za&nbsp;nádeníka nemohl, proti těžké práci ho&nbsp;varovali&nbsp;– tak tedy kantořina. Jenže latinu na&nbsp;střední škole už&nbsp;zrušili&nbsp;– tak teda, z&nbsp;nouze, češtinu a&nbsp;malou filosofii. Teď se&nbsp;taky všude učí ten marxák, a&nbsp;to je&nbsp;taky všechno snadné se&nbsp;naučit, a&nbsp;kdyby nic, má&nbsp;aspoň další dva roky odpočinku. Ale, bože můj, ty&nbsp;plky! ty&nbsp;plky!&nbsp;– Ty&nbsp;držky, ty&nbsp;držky!</span></p>
          <p class="chunk" data-nb-ref-number="16" data-nb-words="24" data-nb-chars="143"><span class="idea" data-nb-ref-number="23" id="idea23" data-nb-words="24" data-nb-chars="143">Díval se&nbsp;na&nbsp;ně, jak tu&nbsp;seděli a&nbsp;otvírali tlamy jako kapři. Jejich „studijní kroužek“&nbsp;– buzerační výmysl komunistů, aby měli přehled a&nbsp;kontrolu.</span></p>
          <p class="chunk" data-nb-ref-number="17" data-nb-words="62" data-nb-chars="397"><span class="idea" data-nb-ref-number="24" id="idea24" data-nb-words="62" data-nb-chars="397">Pechar, Koďousek, Doseděl, Jonáš, Svítková, Čurda, Pánek, Štechová, Kokošková, Kleinemann&nbsp;– sbírka držek. Všichni to&nbsp;byli zajíci, když spadla klec, byli teprve v&nbsp;kvintě: kdo měl trochu vlastní osobnost a&nbsp;tak, asi stejně nevydržel k&nbsp;maturitě a&nbsp;přes přijímací pohovory nejspíš neprolezl. Byla to&nbsp;zvláštní sbírka: Jedině Koďousek a&nbsp;Čurda byli starší&nbsp;– ale ani s&nbsp;nimi se&nbsp;En&nbsp;nemohl dobře identifikovat.</span></p>
          <p class="chunk" data-nb-ref-number="18" data-nb-words="50" data-nb-chars="340"><span class="idea" data-nb-ref-number="25" id="idea25" data-nb-words="50" data-nb-chars="340">Koďousek byl původně vesnický učitel na&nbsp;obecné škole, který tam naboural dceru tak zvanému kulakovi. Podivno, místo aby mu&nbsp;to&nbsp;kádrově uškodilo, byl najednou na&nbsp;universitě. Snad přijel k&nbsp;přijímacímu pohovoru na&nbsp;příslovečném praseti kulacké prove­nience, nebo snad vzali soudruzi jeho sexuální výboj jako boj proti vesnickému boháči. Čert ví.</span></p>
          <p class="chunk" data-nb-ref-number="19" data-nb-words="118" data-nb-chars="698"><span class="idea" data-nb-ref-number="26" id="idea26" data-nb-words="118" data-nb-chars="698">Čurda byl záhada: Byl mnohem starší i&nbsp;než En&nbsp;a&nbsp;Koďousek a&nbsp;byl ádékář, ale vypečený blbec. Co&nbsp;dělal na&nbsp;universitě, bylo nepochopitelné&nbsp;– jeho IQ&nbsp;stěží stačilo na&nbsp;obecnou školu. En&nbsp;se&nbsp;domníval, že&nbsp;je&nbsp;to&nbsp;snad nějaký fízl nižší kategorie, který byl do&nbsp;jejich kroužku poslán za&nbsp;účelem pozorování, a&nbsp;bál se&nbsp;ho. Soudruh Čurda skutečně někdy dělal věci dosti nebezpečné, různě se&nbsp;dotazoval, dbal na&nbsp;marxistickou čistotu přednášejících&nbsp;– bylo ho&nbsp;sice snadné opít rohlíkem, ale vadil stejně. Myslel-li to&nbsp;snad dobře, platilo na&nbsp;něj velmi vhodně ruské přísloví: <em>durak opasnee vraga</em>&nbsp;– hlupák je&nbsp;nebezpečnější než nepřítel&nbsp;– všechno se&nbsp;tak zrusizovalo, že&nbsp;tu&nbsp;už&nbsp;platila i&nbsp;ruská přísloví&nbsp;– ačkoliv, čert jim věř!</span></p>
          <p class="chunk" data-nb-ref-number="20" data-nb-words="89" data-nb-chars="556"><span class="idea" data-nb-ref-number="27" id="idea27" data-nb-words="89" data-nb-chars="556">Co&nbsp;se&nbsp;týče ostatních, byly to, uvažoval En, jakési potvůrky. Nejspíš ještě šli Jonáš a&nbsp;Kleinemann. Jonáš byl inteligent, na&nbsp;dělnický kádr nevypadal, ale byl to&nbsp;takový ten byrokraticko-korektní typ&nbsp;– vysocí čeští úředníci za&nbsp;Rakouska byli asi toho typu, taky zřejmě soudcové, prokurátoři a&nbsp;taková ta&nbsp;banda, třeba krajský hejtman Hora, co&nbsp;řídil v&nbsp;Plzni Kozinovu popravu, mohl klidně vypadat jako soudruh Jonáš. Moc řečí nenadělal, držel se&nbsp;stranou a&nbsp;věnoval se&nbsp;studiu. Štrébr. Někteří příslušníci tohoto typu ovšem jsou taky donašeči&nbsp;– raději pozor i&nbsp;na něj.</span></p>
          <p class="chunk" data-nb-ref-number="21" data-nb-words="133" data-nb-chars="813"><span class="idea" data-nb-ref-number="28" id="idea28" data-nb-words="133" data-nb-chars="813">Kleinemann byl syn, nebo snad synovec kdysi známého pražského básníka německého jazyka. En&nbsp;se&nbsp;ho&nbsp;na&nbsp;to&nbsp;raději nikdy neptal, aby ho&nbsp;neuváděl do&nbsp;rozpaků&nbsp;– byla to&nbsp;doba, kdy být spisovatelem předmarxistické éry nebo i&nbsp;jeho příbuzným mohlo být dosti riskantní. Kleinemann byl ale dost v&nbsp;kurse, „schopný, poctivý soudruh“, před slánskiádou pochopitelně, ale i&nbsp;po ní&nbsp;– soudruzi tak ukazovali, že&nbsp;negeneralisují. Pokrokový Žid ostatně patří do&nbsp;stepního folklóru&nbsp;– některé zvláště pokrokoprdelistní soudružky ho&nbsp;vyslovovaly soudruh Klejněman&nbsp;– v&nbsp;té době si&nbsp;totiž zvlášť zažraní svazáci často jako by&nbsp;hráli na&nbsp;Rusko, podobně jako si&nbsp;trampové hrají na&nbsp;Divoký západ&nbsp;– v&nbsp;době našeho líčení byli Kaganovič a&nbsp;Berija pořád ve&nbsp;flóru&nbsp;– Kleinemann byl snad i&nbsp;nějakým funkcionářem&nbsp;– ale zdál se&nbsp;slušný. Jenže raději pozor i&nbsp;na něho.</span></p>
          <p class="chunk" data-nb-ref-number="22" data-nb-words="28" data-nb-chars="164"><span class="idea" data-nb-ref-number="29" id="idea29" data-nb-words="28" data-nb-chars="164">Pechar, Doseděl a&nbsp;Pánek byli jaksi bezbarví, Ena vždycky napadlo, že&nbsp;mají-li v&nbsp;kroužku fízla, jako že&nbsp;určitě ano, bude to&nbsp;nejspíš jeden z&nbsp;nich&nbsp;– vzorná nenápadnost.</span></p>
          <p class="chunk" data-nb-ref-number="23" data-nb-words="276" data-nb-chars="1751"><span class="idea" data-nb-ref-number="30" id="idea30" data-nb-words="276" data-nb-chars="1751">Co&nbsp;se&nbsp;týče ženského elementu, tedy soudružky Svítková a&nbsp;Kokošková byly zrůdičky. Svítková se&nbsp;vyznačovala totálním nedostatkem ženských tvarů, vypadala jako zlý vyzáblý chlapeček. Snad kvůli tomu byla mrazivě ctižádostivá, přes mrtvoly: Šplhala a&nbsp;rozvíjela se&nbsp;hbitě, pomocí různých funkcí a&nbsp;tak. Okolnost, že&nbsp;nemůže uplatňovat stejnou taktiku jako jiné soudružky, podobně odhodlané uspět, ale normálně vybavené, ji&nbsp;musela chronicky hníst a&nbsp;naplňovat trpkostí. Na&nbsp;druhé studentky žárlila i&nbsp;jinak a&nbsp;chtěla vynikat i&nbsp;tak zvaně akademicky. Jonáš byl mimo její dosah, šplhal svým klidným, nenápadným způsobem vydatněji a&nbsp;inteligentněji než ona, ale Ena se&nbsp;už&nbsp;pokusila dvakrát s&nbsp;pomocí Kokoškové podrazit, naštěstí to&nbsp;nevyšlo. Kokošková byla soudružka onoho želvího typu, který se&nbsp;z&nbsp;nějakého důvodu vyskytuje u&nbsp;soudružek. Měla dosti neforemné baculaté tělíčko, žádnou tzv.&nbsp;tajli, na&nbsp;tenkých nožkách a&nbsp;i v&nbsp;tváři se&nbsp;podobala Jarmile Glazarové, včetně kulatých brýlí. Koďousek&nbsp;– ten byl celkem dobrý hoch, ale raději pozor i&nbsp;na něho&nbsp;– jednou Enovi sdělil, že&nbsp;vyslechl, skryt v&nbsp;uličce mezi knihami v&nbsp;seminární knihovně, jak se&nbsp;Svítková a&nbsp;Kokošková baví s&nbsp;asistentkou Treilingerovou o&nbsp;svém pohlavním životě a&nbsp;navzájem se&nbsp;sobě svěřují. Treilingerová dělala kariéru částečně též přes postel, svedla šéfa katedry na&nbsp;nějaké brigádě, na&nbsp;kterou též musel, čímž ho&nbsp;pak měla pod palcem. Aby se&nbsp;jí&nbsp;zbavil, oženil ji&nbsp;profesor se&nbsp;svým asistentem, jedním z&nbsp;nastupujících klukokratů&nbsp;– ovšem, jak z&nbsp;její zprávy vyplývalo, šlo o&nbsp;postel víceméně pouze ideativní. Profesor se&nbsp;spletl jen jednou a&nbsp;nic z&nbsp;toho vlastně ani nebylo&nbsp;– turpe senex miles, turpe senilis amor&nbsp;– a&nbsp;mladý energický don na&nbsp;způsob krásného člověka Julka Fučíka prý také tak zvaně nikam nemohl&nbsp;– oh&nbsp;já&nbsp;nešťastná!</span></p>
          <p class="chunk" data-nb-ref-number="24" data-nb-words="78" data-nb-chars="469"><span class="idea" data-nb-ref-number="31" id="idea31" data-nb-words="78" data-nb-chars="469">Rovněž Svítková a&nbsp;Kokošková neměly mužů. Debata se&nbsp;pak prý stočila, ujišťoval Koďousek, na&nbsp;různé metody masturbace: lžící, lahví, tradiční svíčkou, pomocí uzlu na&nbsp;kapesníku, který se&nbsp;z&nbsp;venku protahuje příslušnou oblastí, o&nbsp;tom, že&nbsp;kapitalistický Západ má&nbsp;na&nbsp;to&nbsp;pomůcky, jež lze zakoupit&nbsp;– atp.&nbsp;– Koďouskova relace měla na&nbsp;Ena kladný vliv: Kdykoliv potom viděl nebezpečné soudružky, vzpomněl si, co&nbsp;mu&nbsp;o&nbsp;nich vykládal Koďousek, co&nbsp;o&nbsp;sobě říkaly&nbsp;– a&nbsp;už se&nbsp;jich tak nebál.</span></p>
          <p class="chunk" data-nb-ref-number="25" data-nb-words="275" data-nb-chars="1641"><span class="idea" data-nb-ref-number="32" id="idea32" data-nb-words="275" data-nb-chars="1641">Naproti tomu soudružka Štechová byla pěkná majolenka, však se&nbsp;o&nbsp;ní také většina členů kroužku pokoušela, nejvíc Čurda. Pocházela prý ze&nbsp;staré muzikantské rodiny Štechů-Punto, tradice pokračovala, měla snad bratra na&nbsp;konservatoři. Její otec byl ale skalní, proto jí&nbsp;asi dal křestní jméno Duňa&nbsp;– byla asi jediná v&nbsp;kroužku, která měla opravdu tvrdou stranickou výchovu už&nbsp;z&nbsp;domova. Vyrostla v&nbsp;tom, měla zřejmě sovětské mikroklima už&nbsp;doma a&nbsp;Vítězný únořík ji&nbsp;jenom vypustil z&nbsp;akvária do&nbsp;velkého rybníka, kde nacházela pouze to, co&nbsp;už&nbsp;znala v&nbsp;miniatuře. Moloch na&nbsp;Letné jí&nbsp;asi připadal stejně přirozený jako slunce na&nbsp;obloze. Z&nbsp;toho důvodu se&nbsp;asi také zdála lidštější, číhavá neupřímnost všech ostatních jako by&nbsp;jí&nbsp;chyběla. Byla to&nbsp;tmavá blondýna, modrooká a&nbsp;se svěží pletí, v&nbsp;obličeji dosti podobná slavnému hudebnímu předku. Jenom s&nbsp;podivem, En&nbsp;měl vždycky dojem, že&nbsp;Jan Štech-Punto byl spíš brunet, ale teď viděl, že&nbsp;barvy k&nbsp;příslušné rytině si&nbsp;lze představit i&nbsp;víc do&nbsp;blond. Měl ovšem na&nbsp;hlavě napudrovanou paruku a&nbsp;obočí tmavé&nbsp;– to&nbsp;měla i&nbsp;Duňa. Černobrvost, jak víme z&nbsp;lidových písní, je&nbsp;jednou z&nbsp;hlavních rekvisit ruských krasavic. A&nbsp;vskutku, Duňa měla cosi nedefinovatelně, ale zřetelně ruského. Bylo-li to&nbsp;jen sovětským mikroklimatem u&nbsp;nich doma, anebo jestli se&nbsp;snad starý Štech oženil s&nbsp;Ruskou, En&nbsp;nevěděl. Ale cosi ruského na&nbsp;ní&nbsp;bylo: Vyšla Dunja na&nbsp;bazar / za&nbsp;nej išel komisar’: / „Éx, Dunja, Dunečka moja, komsomolečka moja!“ V&nbsp;zimě chodila zahalená ve&nbsp;vlňáku a&nbsp;ve válenkách, měla i&nbsp;takovou jako ruskou taneční chůzi. Zdála se&nbsp;i&nbsp;jinak sympatická, ale radši taky&nbsp;– čert jim všem věř! Vyrostla v&nbsp;tom přece, vštěpovali jí&nbsp;to&nbsp;od&nbsp;malička.</span></p>
          <p class="chunk" data-nb-ref-number="26" data-nb-words="35" data-nb-chars="223"><span class="idea" data-nb-ref-number="33" id="idea33" data-nb-words="35" data-nb-chars="223">En&nbsp;si&nbsp;připadal ve&nbsp;studijním kroužku jako prvokřesťan v&nbsp;amfi­teátru mezi šelmami. Ale vydržet&nbsp;– na&nbsp;universitě je&nbsp;proti tak zvanému praktickému životu pořád ještě chráněné prostředí a&nbsp;snad i&nbsp;jakési vyhlídky pro budoucí život.</span></p>
          <p class="chunk" data-nb-ref-number="27" data-nb-words="120" data-nb-chars="677"><span class="idea" data-nb-ref-number="34" id="idea34" data-nb-words="120" data-nb-chars="677">Zatímco takto uvažoval, otvíral En&nbsp;hubu, jako kdyby zpíval, ale nedělal nic. Předně mu&nbsp;byla píseň o&nbsp;zlatých rukou šíleně protivná a&nbsp;dále si&nbsp;na&nbsp;to&nbsp;tak jako hrál. Dověděl se&nbsp;právě nedávno, že&nbsp;v&nbsp;lidových souborech písní a&nbsp;tanců jsou prý nastrkáni fízlové a&nbsp;fízlice, ale na&nbsp;základě nedostatku vhodných kádrů není prý vždy možno zajistit, aby všichni zde rozstrkaní měli hudební sluch. Proto prý jsou v&nbsp;těchto souborech tak zvaní němí zpěváci&nbsp;– kdo nevěří, ať&nbsp;tam běží, ale podobné by&nbsp;jim bylo snad i&nbsp;tohle. En&nbsp;si&nbsp;nyní jaksi hrál na&nbsp;takového němého zpěváka, fízla, měl v&nbsp;podstatě dětskou duši, představoval si&nbsp;naopak, že&nbsp;tady jako hlídá on&nbsp;je, všechny ostatní, že&nbsp;je&nbsp;má&nbsp;jako v&nbsp;moci.</span></p>
          <p class="chunk" data-nb-ref-number="28" data-nb-words="152" data-nb-chars="910"><span class="idea" data-nb-ref-number="35" id="idea35" data-nb-words="152" data-nb-chars="910">Píseň dozněla a&nbsp;začala schůze. Kroužek hodnotil politické a&nbsp;odborné profily svých členů, probíhala známá sadomasochistická hra, zvaná kritika a&nbsp;sebekritika. En&nbsp;věděl, že&nbsp;až&nbsp;na&nbsp;něho přijde řada, budou se&nbsp;ho&nbsp;snažit všelijak shazovat, štěkat, ale ublížit že&nbsp;se&nbsp;mu&nbsp;už&nbsp;neodváží. Vyjeli loni velmi zostra, chtěli se&nbsp;ho&nbsp;snad dokonce i&nbsp;zbavit, jednala o&nbsp;něm i&nbsp;stranická buňka&nbsp;– proneslo se&nbsp;mu&nbsp;to. Za&nbsp;vinu se&nbsp;mu&nbsp;kladlo zejména, že&nbsp;v&nbsp;posledním semestru přišel dvakráte pozdě na&nbsp;marxismus. Zasáhl však profesor Malina, t.&nbsp;č. proděkan pro studijní záležitosti. Malina byl velice prozíravý a&nbsp;včas vlezl do&nbsp;strany, když to&nbsp;ještě snadno šlo: Věděl jak na&nbsp;to, za&nbsp;protektorátu prý zase trochu kolaboroval s&nbsp;Němci, ale po&nbsp;válce se&nbsp;mu&nbsp;nic nestalo, snad dokázal, že&nbsp;tímto způsobem pracoval odbojově. Tento Malina tažení proti Enovi včas zarazil&nbsp;– udělali pak ještě jeden pokus, rovněž neúspěšný, a&nbsp;od té&nbsp;doby už&nbsp;pouze poštěkávali.</span></p>
          <p class="chunk" data-nb-ref-number="29" data-nb-words="282" data-nb-chars="1869"><span class="idea" data-nb-ref-number="36" id="idea36" data-nb-words="282" data-nb-chars="1869">En&nbsp;se&nbsp;zasnil: Než na&nbsp;něj přijde řada, může se&nbsp;klidně zabývat svými fantaziemi. Soudruzi tedy provozovali kritiku a&nbsp;sebekritiku, zatímco En&nbsp;v&nbsp;duchu spřádal jakousi fantastickou povídku, či&nbsp;historku: Bavíval se&nbsp;tak často&nbsp;– teprve o&nbsp;mnoho a&nbsp;mnoho let později přišel na&nbsp;to, že&nbsp;by&nbsp;to&nbsp;třeba mohl psát a&nbsp;bavit tak i&nbsp;jiné lidi, že&nbsp;tento proces snového vymýšlení situací a&nbsp;postav je&nbsp;vlastně podstatou spisovatelského řemesla. A&nbsp;tak, zatímco soudružka Svítková chválila soudružku Kokoškovou, jak nám odborně i&nbsp;politicky vyrůstá, spřádal En&nbsp;jakousi soukromou science fiction. Vědecká zdánlivost se, jak tomu tak zpravidla bývá, odehrávala na&nbsp;vzdálené planetě. Hrdina, zvaný Ká, zřejmě tedy postava autobiografická (Ká, El, Em, En), byl na&nbsp;tuto planetu vyslán nějakým asi galaktickým federálním bezpečnostním bureau, nebo co, aby jako vyšetřil situaci a&nbsp;pokud možná intervenoval s&nbsp;neblahým vývojem událostí. Planetu totiž obývali roboti, kteří se&nbsp;vzbouřili, potloukli lidi a&nbsp;nyní se&nbsp;připravovali na&nbsp;gigantickou invasi. Ká&nbsp;se&nbsp;tedy na&nbsp;planetu vypravil a&nbsp;přistál na&nbsp;ní, maskován za&nbsp;robota, a&nbsp;počal zažívat rozličná napínavá dobrodružství. Ale právě, když se&nbsp;měl dostavit na&nbsp;periodickou kontrolu mikroelektronek (o&nbsp;polovodičích, dlužno podotknout, nebylo dosud ani stopy), a&nbsp;tedy byl v&nbsp;nebezpečí odhalení, že&nbsp;je&nbsp;pouze maskovaným člověkem&nbsp;– právě v&nbsp;tom nejnapínavějším momentě se&nbsp;En&nbsp;probral, protože ho&nbsp;vyrušilo nezvyklé ticho. Zraky všech soudruhů a&nbsp;soudružek byly obráceny k&nbsp;Duně Štechové, která se&nbsp;zřejmě právě sebekritizovala („Kameněv a&nbsp;Zinověv se&nbsp;odporně bičovali“&nbsp;– Dějiny VKS/b/). Kritika proběhla asi celkem bezbolestně: Zajisté, že&nbsp;se&nbsp;zrůdičky asi snažily o&nbsp;nějakou peprnost, ale převažující kontingent mužských členů kroužku takové menšinové pokusy snadno zneutralisoval. Nyní však nastávala sebekritika a&nbsp;něco těžkého viselo ve&nbsp;vzduchu. Viselo a&nbsp;trnulo, jako měsíc v&nbsp;úplňku.</span></p>
          <p class="chunk" data-nb-ref-number="30" data-nb-words="66" data-nb-chars="368"><span class="idea" data-nb-ref-number="37" id="idea37" data-nb-words="66" data-nb-chars="368">Zdálo se, že&nbsp;Duňa se&nbsp;k&nbsp;něčemu důležitému připravuje: Ať&nbsp;jsou Rusové jinak jací chtějí, ale malá česká zaprděnost, MČČ, jim na&nbsp;štěstí chybí. A&nbsp;ať už&nbsp;Duňa byla poruštěná jen výchovou či&nbsp;ať&nbsp;měla snad i&nbsp;nějaké ruské gény, byla ruštější než ostatní členové kroužku. Zdálo se, že&nbsp;se&nbsp;chystá cosi hystericky velikého. Teď se&nbsp;přizná, že&nbsp;spí s&nbsp;rektorem, nebo něco na&nbsp;ten způsob:</span></p>
          <p class="chunk" data-nb-ref-number="31" data-nb-words="43" data-nb-chars="281"><span class="idea" data-nb-ref-number="38" id="idea38" data-nb-words="43" data-nb-chars="281">„Soudruzi, odsuďte mne, nejsem hodna slouti mládežnicí,“ hádal En. Duňa se&nbsp;odhodlávala: Její modré oči se&nbsp;zalily slzami, bylo nutno uznat, že&nbsp;jí&nbsp;to&nbsp;vlastně sluší. Zaplakala. Vlastně ne: она зайлакала, protože i&nbsp;zaplakala nějak jako ta&nbsp;široká ruská duše. Nevyjádřitelně, ale zřejmě.</span></p>
          <p class="chunk" data-nb-ref-number="32" data-nb-words="76" data-nb-chars="439"><span class="idea" data-nb-ref-number="39" id="idea39" data-nb-words="76" data-nb-chars="439">„Soudruzi,“ pravila svým příjemným hláskem. „Musím se&nbsp;vám k&nbsp;něčemu přiznat. Chtěla jsem vám to&nbsp;říci už&nbsp;dávno, ale neodvažovala jsem se. Neměla jsem prostě odvahu; i&nbsp;teď se&nbsp;bojím, velmi se&nbsp;bojím, hlavně toho, že&nbsp;mě&nbsp;nepochopíte, že&nbsp;vás zbytečně pohorším&nbsp;–“ (pohorším?&nbsp;– to&nbsp;slovo sem jaksi nezapadá, pomyslel si&nbsp;En)&nbsp;– „že ve&nbsp;vás zbytečně vzbudím nenávist. Dlouho jsem to&nbsp;odkládala, ale už&nbsp;dále nemohu žít ve&nbsp;lži: Soudruzi, já&nbsp;věřím v&nbsp;Krista.“</span></p>
          <p class="chunk" data-nb-ref-number="33" data-nb-words="117" data-nb-chars="741"><span class="idea" data-nb-ref-number="40" id="idea40" data-nb-words="117" data-nb-chars="741">En&nbsp;se&nbsp;zdál slyšet neviditelnou, nehlasnou bombu, jak vybuchla v&nbsp;jakémsi spirituálnu či&nbsp;astrálnu, vnějšími smysly nepostřehnutelně, ale s&nbsp;nesmírnou rasancí. Ticho, které následovalo, bylo jakoby pašijové. Pokud snad jsou mezi čtenáři nějací naivkové, dovolte mi&nbsp;poznamenat, že&nbsp;takové přiznání ve&nbsp;stalinských létech padesátých, z&nbsp;úst studentky, která přece musí mít správný světový názor atd., bylo naprosto a&nbsp;úplně o&nbsp;tlamu. Někteří lidé, jen za&nbsp;tohle, zmizeli i&nbsp;na léta letoucí v&nbsp;koncentrácích, i&nbsp;když oficiálně se&nbsp;jim přišilo něco jiného&nbsp;– anebo snad ani to&nbsp;ne, ani odůvodňovat jinak se&nbsp;to&nbsp;přece tehdy nemuselo. Zároveň ovšem existovali kněží a&nbsp;bohoslužby, přišlo na&nbsp;to, jak kdy, jak se&nbsp;kdo vyspal, vládla v&nbsp;tom prostě surová libovolná Asie.</span></p>
          <p class="chunk" data-nb-ref-number="34" data-nb-words="6" data-nb-chars="41"><span class="idea" data-nb-ref-number="41" id="idea41" data-nb-words="6" data-nb-chars="41">První, kdo promluvil, byl kupodivu Čurda:</span></p>
          <p class="chunk" data-nb-ref-number="35" data-nb-words="115" data-nb-chars="669"><span class="idea" data-nb-ref-number="42" id="idea42" data-nb-words="115" data-nb-chars="669">„No, tedy, že, a&nbsp;co má&nbsp;bejt?“ snažil se&nbsp;bagatelisovat strašlivou protistalinsko-leninsko-kalininskou blasfémii&nbsp;– „Já myslím, Duňo, že&nbsp;to&nbsp;je&nbsp;nakonec tvoje soukromá záležitost, vo&nbsp;který si&nbsp;nám nemusela ani říkat&nbsp;– a&nbsp;že jó&nbsp;– já&nbsp;myslím, soudruzi, abysme to&nbsp;prostě neříkali dál a&nbsp;po tento&nbsp;– po&nbsp;prdeli.“ Všichni strnule zírali. Bylo to, jako kdyby ve&nbsp;středověku někdo v&nbsp;Evropě na&nbsp;universitě prohlásil, že&nbsp;se&nbsp;stal mohamedánem.&nbsp;– „Podívejte!“ pokračoval Čurda nedada se&nbsp;zmásti, „my tady soudružku, že&nbsp;jó, známe a&nbsp;víme, jaká je&nbsp;to&nbsp;dobrá holka, ale kdyby se&nbsp;to&nbsp;dověděly ňáký ty&nbsp;svi-, já&nbsp;myslím soudruzi nahoře, že&nbsp;by&nbsp;to&nbsp;taky nemuseli pochopit&nbsp;– zkrátka zatlučem mlejn a&nbsp;je to!“&nbsp;–</span></p>
          <p class="chunk" data-nb-ref-number="36" data-nb-words="169" data-nb-chars="957"><span class="idea" data-nb-ref-number="43" id="idea43" data-nb-words="169" data-nb-chars="957">„Já s&nbsp;tím ovšem nesouhlasím,“ řekl soudruh Kleinemann, „a&nbsp;dovolte mi, soudruzi, zdůraznit, že&nbsp;já, jako nekřesťan&nbsp;– tedy že&nbsp;nemám jaksi ten kulturní podklad a&nbsp;historii&nbsp;– jinak tady ovšem už&nbsp;nejsme křesťané nikdo, že&nbsp;ano!?&nbsp;– tedy z&nbsp;toho důvodu to&nbsp;vidím snad objektivněji. Pro mě&nbsp;je&nbsp;postava Ježíše, tedy tak zvaného Krista&nbsp;– nechci se&nbsp;dotknout tady soudružky&nbsp;– zcela irelevantní. Já&nbsp;se&nbsp;domnívám, že&nbsp;ta&nbsp;celá kampaň proti náboženství je&nbsp;psychologicky pochybená&nbsp;– podívejte, kdyby tady dneska někdo řekl, že&nbsp;věří třeba v&nbsp;Apolóna, nebo co&nbsp;já&nbsp;vím, v&nbsp;boha Višňu, nebo v&nbsp;čertovu babičku, pro mě&nbsp;za&nbsp;mě, nikoho by&nbsp;to&nbsp;nešokovalo, nikdo by&nbsp;to&nbsp;nepokládal za&nbsp;nebezpečné. Asi by&nbsp;lidé přijali názor, že&nbsp;je-li ten člověk jinak platný člen společnosti, slušný, dobrý pracovník a&nbsp;tak, že&nbsp;je&nbsp;to&nbsp;jeho věc, jak tady už&nbsp;řekl Čurda. Tak to&nbsp;s&nbsp;tím Kristem berte takhle a&nbsp;je to, jaký pak copak. Jeden bůh jako druhej, podle marxismu není žádnej, tak co&nbsp;bysme se&nbsp;kvůli němu rozčilovali.“</span></p>
          <p class="chunk" data-nb-ref-number="37" data-nb-words="11" data-nb-chars="72"><span class="idea" data-nb-ref-number="44" id="idea44" data-nb-words="11" data-nb-chars="72">„Soudruhu, promiň, ale s&nbsp;tím já&nbsp;nemohu souhlasit,“ zvolala Duňa vášnivě.</span></p>
          <p class="chunk" data-nb-ref-number="38" data-nb-words="24" data-nb-chars="141"><span class="idea" data-nb-ref-number="45" id="idea45" data-nb-words="24" data-nb-chars="141">„A&nbsp;hovno a&nbsp;zrovna tě&nbsp;nehodíme lvům,“ řekl tu&nbsp;náhle nečekaně jinak vždy nenápadný soudruh Pánek. „Budeš si&nbsp;na&nbsp;tu&nbsp;palmu muset počkat, děvenko.“</span></p>
          <p class="chunk" data-nb-ref-number="39" data-nb-words="38" data-nb-chars="220"><span class="idea" data-nb-ref-number="46" id="idea46" data-nb-words="38" data-nb-chars="220">„Já opravdu myslím, aby to&nbsp;zůstalo tady mezi námi v&nbsp;kroužku,“ řekl korektní štrébr soudruh Jonáš&nbsp;– „co myslíš, Minko?“&nbsp;– obrátil se&nbsp;na&nbsp;soudružku Svítkovou. Z&nbsp;tohoto směru se&nbsp;dala čekat zuřivá resistence&nbsp;– ale ne, naopak.</span></p>
          <p class="chunk" data-nb-ref-number="40" data-nb-words="18" data-nb-chars="114"><span class="idea" data-nb-ref-number="47" id="idea47" data-nb-words="18" data-nb-chars="114">„Taková odvaha vždycky imponuje,“ řekla soudružka Svítková plačtivě, „já nevím, co&nbsp;by&nbsp;to&nbsp;muselo bejt za&nbsp;člověka“&nbsp;–</span></p>
          <p class="chunk" data-nb-ref-number="41" data-nb-words="28" data-nb-chars="130"><span class="idea" data-nb-ref-number="48" id="idea48" data-nb-words="28" data-nb-chars="130">„Tak dobrá,“ ujal se&nbsp;zase slova Čurda. „Zůstane to&nbsp;mezi náma a&nbsp;je to&nbsp;– ať&nbsp;si&nbsp;každej dá&nbsp;pozor na&nbsp;hubu, nebo se&nbsp;vo&nbsp;něho postaráme“&nbsp;–</span></p>
          <p class="chunk" data-nb-ref-number="42" data-nb-words="39" data-nb-chars="203"><span class="idea" data-nb-ref-number="49" id="idea49" data-nb-words="39" data-nb-chars="203">„Ty, En,“ řekl soudruh Jonáš, neztráceje nic ze&nbsp;své suché korektnosti&nbsp;– „ty seš takovej cynik a&nbsp;plechová huba&nbsp;– ne&nbsp;abys to&nbsp;někde dával k&nbsp;lepšímu, to&nbsp;ti&nbsp;povídám!&nbsp;– Uvědom si, že&nbsp;bys mohl tady soudružku“&nbsp;–</span></p>
          <p class="chunk" data-nb-ref-number="43" data-nb-words="16" data-nb-chars="84"><span class="idea" data-nb-ref-number="50" id="idea50" data-nb-words="16" data-nb-chars="84">„Ale no&nbsp;jasně!“ řekl En&nbsp;poraněně a&nbsp;udiven nad tím, že&nbsp;ho&nbsp;pokládají za&nbsp;takového vola.</span></p>
          <p class="chunk" data-nb-ref-number="44" data-nb-words="14" data-nb-chars="90"><span class="idea" data-nb-ref-number="51" id="idea51" data-nb-words="14" data-nb-chars="90">Schůze se&nbsp;pak rychle a&nbsp;jaksi rozpačitě skončila, další členy kroužku už&nbsp;ani nekritisovali.</span></p>
          <p class="chunk" data-nb-ref-number="45" data-nb-words="17" data-nb-chars="112"><span class="idea" data-nb-ref-number="52" id="idea52" data-nb-words="17" data-nb-chars="112">Jenom En&nbsp;si&nbsp;neodpustil, aby se&nbsp;nerozloučil v&nbsp;duchu stylové jednoty: „Pochválen buď Pán Ježíš Kristus, soudruzi.“</span></p>
          <hr>
          <p class="chunk" data-nb-ref-number="46" data-nb-words="108" data-nb-chars="639"><span class="idea" data-nb-ref-number="53" id="idea53" data-nb-words="108" data-nb-chars="639">En&nbsp;kráčel domů mrazivým městem a&nbsp;v&nbsp;duchu se&nbsp;smál. Náladu měl výbornou, jakoby vánoční. Importovali nám to&nbsp;sem všechno, kurvy, i&nbsp;s&nbsp;tím mrazem a&nbsp;sněhem, který je&nbsp;teď jakoby vydatnější, i&nbsp;s&nbsp;tou svou širokou duší, potvory. Tahle situace přece vůbec není česká, je&nbsp;to&nbsp;snad to&nbsp;nejruštější, co&nbsp;si&nbsp;lze představit: Totiž vlastně ne: ruská byla jen ta&nbsp;první část, vystoupení Duni. Reakce soudruhů byla naopak česká&nbsp;– naprostý nedostatek pathosu, jednání podle selského rozumu, a&nbsp;kvůli tomu to&nbsp;tady dopadlo tak uspokojivě. Žádný pathos, žádné svíjení, čelem o&nbsp;zem bití, žádné házení šelmám. Bůh jako bůh, asi třeba ani žádnej neni, tak jakýpak copak.</span></p>
          <p class="chunk" data-nb-ref-number="47" data-nb-words="37" data-nb-chars="230"><span class="idea" data-nb-ref-number="54" id="idea54" data-nb-words="37" data-nb-chars="230">A&nbsp;není to&nbsp;takhle lepší? En&nbsp;se&nbsp;v&nbsp;duchu smál a&nbsp;smál, připadalo mu, že&nbsp;jeho nitro či&nbsp;duše zní jakýmisi zvonky či&nbsp;rolničkami, něčím stříbrným, jakoby vánočním, skrytou benigností, která čelí zuřivému vlčinci vnější importované Sibiře.</span></p>
          <p class="chunk" data-nb-ref-number="48" data-nb-words="41" data-nb-chars="240"><span class="idea" data-nb-ref-number="55" id="idea55" data-nb-words="41" data-nb-chars="240">Poté se&nbsp;spokojeně odpoutal od&nbsp;zajímavé události a&nbsp;vrátil se&nbsp;ke&nbsp;své duševní činnosti, o&nbsp;které ani nevěděl, že&nbsp;je&nbsp;jakousi literární samohanou: vytvářením příběhu, který si&nbsp;uvědomuje, „čte“ jenom on&nbsp;sám, a&nbsp;to pouze proto, že&nbsp;ho&nbsp;to&nbsp;samého těší.</span></p>
          <p class="chunk" data-nb-ref-number="49" data-nb-words="47" data-nb-chars="354"><span class="idea" data-nb-ref-number="56" id="idea56" data-nb-words="47" data-nb-chars="354">Agent Ká&nbsp;se&nbsp;přes všechnu snahu nedokáže vyhnout periodické prohlídce robotích elektronek. Examinující robot, technik, jakýsi to&nbsp;robotí lékař, otevře vpředu okénko, pohlédne velikou železnou maskou na&nbsp;zsinalou lidskou tvář agentovu, zaklapne a&nbsp;hlaholivě diktuje robotí sekretářce vymyšlené technické detaily o&nbsp;stavu elektronek v&nbsp;právě vyšetřeném androidu.</span></p>
          <p class="chunk" data-nb-ref-number="50" data-nb-words="40" data-nb-chars="232"><span class="idea" data-nb-ref-number="57" id="idea57" data-nb-words="40" data-nb-chars="232">A&nbsp;v&nbsp;dalším se&nbsp;ukazuje, že&nbsp;snad všichni obyvatelé planety jsou téhož druhu jako agent Ká: Navrch robotí plech a&nbsp;uvnitř lidé. Byli-li tam vůbec nějací skuteční roboti, byla otázka, ale velice zřejmě museli být v&nbsp;menšině, i&nbsp;kdyby byli.</span></p>
          <p class="chunk" data-nb-ref-number="51" data-nb-words="22" data-nb-chars="141"><span class="idea" data-nb-ref-number="58" id="idea58" data-nb-words="22" data-nb-chars="141">Obecná linie, jak rozuzlit zápletku, byla jasná: Lidé prostě vylezou z&nbsp;robotů a&nbsp;zneškodní skutečné roboty, pokud tam totiž vůbec nějací jsou.</span></p>
          <p class="chunk" data-nb-ref-number="52" data-nb-words="24" data-nb-chars="141"><span class="idea" data-nb-ref-number="59" id="idea59" data-nb-words="24" data-nb-chars="141">Ale když začal En&nbsp;vymýšlet, jak by&nbsp;se&nbsp;to&nbsp;dalo provést a&nbsp;zorganisovat prakticky, narážel na&nbsp;stále nové a, jak se&nbsp;zdálo, nepřekonatelné potíže.</span></p>
          <p class="chunk" data-nb-ref-number="53" data-nb-words="11" data-nb-chars="82"><span class="idea" data-nb-ref-number="60" id="idea60" data-nb-words="11" data-nb-chars="82">Přemýšlel a&nbsp;vymýšlel usilovně, ale věrohodné konkrétní řešení ho&nbsp;pořád nenapadalo.</span></p>
          <p class="chunk" data-nb-ref-number="54" data-nb-words="24" data-nb-chars="136"><span class="idea" data-nb-ref-number="61" id="idea61" data-nb-words="24" data-nb-chars="136">Byl do&nbsp;sebe zabrán tak, že&nbsp;ani nepostřehl, že&nbsp;se&nbsp;začal snášet hustý, vydatný sníh, který se&nbsp;zdál vydatnější než před rokem čtyřicet osm.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kralovstvi_ceske_a_jine_polokatolicke_povidky_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>