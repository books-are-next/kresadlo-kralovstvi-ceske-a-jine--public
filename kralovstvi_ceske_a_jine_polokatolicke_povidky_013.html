<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Vteřina a&nbsp;věčnost">
    <meta name="apple-mobile-web-app-capable" content="yes">
    <title>Vteřina a&nbsp;věčnost</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jan Křesadlo: Království české a jiné polokatolické povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Království české a jiné polokatolické povídky">
    <meta property="og:title" content="Království české a jiné polokatolické povídky">
    <meta property="og:type" content="book">
    <meta property="og:book:author" content="Jan Křesadlo">
    <meta property="twitter:title" content="Jan Křesadlo: Království české a jiné polokatolické povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kralovstvi_ceske_a_jine_polokatolicke_povidky_012.html">
    <link rel="next" href="./kralovstvi_ceske_a_jine_polokatolicke_povidky_014.html">
    <meta name="nb-order" content="9">
    <link rel="self" href="kralovstvi_ceske_a_jine_polokatolicke_povidky_013.html">
    <meta name="nb-identifier" content="kresadlo-kralovstvi-ceske-a-jine-polokatolicke-povidky-6f9d2da">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2804" data-nb-chars="17116">
    <nav role="doc-toc">
      <ul class="plain section">
        <li><a href="kralovstvi_ceske_a_jine_polokatolicke_povidky_006.html">Království české</a></li>
        <li><a href="kralovstvi_ceske_a_jine_polokatolicke_povidky_007.html">Sektáři</a></li>
        <li><a href="kralovstvi_ceske_a_jine_polokatolicke_povidky_008.html">Čtenář not</a></li>
        <li><a href="kralovstvi_ceske_a_jine_polokatolicke_povidky_009.html">Výletníci</a></li>
        <li><a href="kralovstvi_ceske_a_jine_polokatolicke_povidky_010.html">Temnota</a></li>
        <li><a href="kralovstvi_ceske_a_jine_polokatolicke_povidky_011.html">Sebekritika</a></li>
        <li><a href="kralovstvi_ceske_a_jine_polokatolicke_povidky_012.html">Pes genezaretský</a></li>
        <li><a href="kralovstvi_ceske_a_jine_polokatolicke_povidky_013.html">Vteřina a&nbsp;věčnost</a></li>
        <li><a href="kralovstvi_ceske_a_jine_polokatolicke_povidky_015.html">Nebozezy</a></li>
        <li><a href="kralovstvi_ceske_a_jine_polokatolicke_povidky_017.html">Zjevování</a></li>
        <li><a href="kralovstvi_ceske_a_jine_polokatolicke_povidky_018.html">Jedno ráno a&nbsp;večer v&nbsp;životě Cypriána Belvy</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kralovstvi_ceske_a_jine_polokatolicke_povidky_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="17"><span class="idea" data-nb-ref-number="1" id="idea1" data-nb-words="3" data-nb-chars="17">Vteřina a&nbsp;věčnost</span></h1>
        <section>
          <p class="chunk" data-nb-ref-number="2" data-nb-words="54" data-nb-chars="352"><span class="idea" data-nb-ref-number="2" id="idea2" data-nb-words="54" data-nb-chars="352">Scenérie jako by&nbsp;vyhrávala žesťovým čtyřhlasem tří trombónů a&nbsp;tuby v&nbsp;dušeném výhružném pianu. Na&nbsp;holé stromy, ze&nbsp;kterých kapalo, se&nbsp;věšela mlha. Vzdálenější větve se&nbsp;jevily matnější a&nbsp;jakoby strašidelně nehmotné, což však působilo velmi výtvarně. Také kříže a&nbsp;náhrobky plavaly v&nbsp;mléčné kaši. Hřbitov byl přeplněn mlhou, těžko se&nbsp;orientovalo mezi hroby.</span></p>
          <p class="chunk" data-nb-ref-number="3" data-nb-words="341" data-nb-chars="2089"><span class="idea" data-nb-ref-number="3" id="idea3" data-nb-words="341" data-nb-chars="2089">Zaslechl škrábání kovu o&nbsp;písek a&nbsp;pleskavé zvuky vyhazovaného jílu. Hrobník stál v&nbsp;jámě a&nbsp;vyhluboval ji&nbsp;pro nastávající pohřeb. Házel žlutý mazlavý jíl na&nbsp;jednu stranu hrobové jámy. Na&nbsp;opačné straně měl prostřenou igelitovou plenu. Právě když Divák dorazil, plesklo to&nbsp;a&nbsp;na plenu dopadla dlouhá kost, tak zvaný hnát. Byla to&nbsp;kost holenní, neboli tibia, ale to&nbsp;Divák nevěděl, neboť patřil k&nbsp;humanitnímu typu vzdělance, kterého takové věci nezajímají, neboť ho&nbsp;zajímá pouze člověk. Místo toho byl indignován způsobem, jak se&nbsp;tu&nbsp;zachází s&nbsp;lidskými ostatky, ale na&nbsp;druhé straně se&nbsp;jaksi styděl k&nbsp;tomuto rozhořčení přiznat, neboť v&nbsp;módě byl toho času mezi inteligencí spíš takový jako cynismus. Nicméně hrobník, vida, že&nbsp;není sám, další kosti již nevyhazoval, ale shromažďoval je&nbsp;v&nbsp;jednom rohu jámy. Když jich měl už&nbsp;notný svazek, vylezl ven, třímaje je&nbsp;v&nbsp;náručí, a&nbsp;položil je&nbsp;pomalu na&nbsp;igelit. Vzpřímil se&nbsp;a&nbsp;pozoroval Diváka, nevěda zřejmě, má-li ho&nbsp;požádat, aby odešel. Hrobník byl vysoký člověk s&nbsp;plochou, jakoby moravskou tváří a&nbsp;zapadlýma modrýma očima. Vlasy měl neurčitě hnědé, dosti řídké a&nbsp;splihle učesané na&nbsp;způsob nevydatné ofiny. Na&nbsp;sobě měl rozhalenou kostkovanou košili a&nbsp;vyvatýrovanou vestičku barvy khaki, snad zahraničního původu. Nevýrazné špinavé kalhoty ústily do&nbsp;gumáků, zaneřáděných jílem. Neříkal nic a&nbsp;jen se&nbsp;díval. Divák se&nbsp;ho&nbsp;začínal skoro bát. Napadlo ho, že&nbsp;na&nbsp;hřbitově není živé duše, k&nbsp;tomu hustá mlha: kdyby ho&nbsp;hrobník z&nbsp;nějakého důvodu, třeba šíleného, praštil lopatou nebo krumpáčem do&nbsp;hlavy a&nbsp;pak zakopal pod úroveň dna čerstvě vykopaného hrobu, nikdo by&nbsp;tam jeho tělo nehledal a&nbsp;asi neobjevil. Dno je&nbsp;čvachtavě rozkopané stejně, zakrátko na&nbsp;ně&nbsp;spustí rakev a&nbsp;hrob zaházejí. Divák nevěděl, do&nbsp;jaké hloubky může pes stopař navětřit mrtvolu, ale usoudil, že&nbsp;i&nbsp;kdyby to&nbsp;theoreticky mohl, jistě by&nbsp;ho&nbsp;mátl pach mrtvoly ležící nad hledaným tělem a&nbsp;asi taky nebožtíci v&nbsp;okolních hrobech. To&nbsp;pro případ, že&nbsp;by&nbsp;to&nbsp;pes vůbec dokázal, což ale možná nedokáže. Diváka napadlo, zda někdo už&nbsp;tenhle způsob odstranění mrtvoláka z&nbsp;cesty využil, neboť se&nbsp;mu&nbsp;zdál velmi dokonalý.</span></p>
          <p class="chunk" data-nb-ref-number="4" data-nb-words="35" data-nb-chars="203"><span class="idea" data-nb-ref-number="4" id="idea4" data-nb-words="35" data-nb-chars="203">Avšak hrobník, aniž by&nbsp;co&nbsp;řekl, sklopil zrak a&nbsp;zase seskočil do&nbsp;jámy. Brýlaté a&nbsp;zazobané vzezření Divákovo ho&nbsp;asi přivedlo na&nbsp;možnost, že&nbsp;by&nbsp;mohlo jít o&nbsp;něco jako oficiální inspekci, již neradno dráždit.</span></p>
          <p class="chunk" data-nb-ref-number="5" data-nb-words="37" data-nb-chars="217"><span class="idea" data-nb-ref-number="5" id="idea5" data-nb-words="37" data-nb-chars="217">Po&nbsp;chvíli se&nbsp;opět vynořil, třímaje v&nbsp;rukou lebku. Na&nbsp;rozdíl od&nbsp;anatomických preparátů, jak je&nbsp;znal Divák ze&nbsp;školy, z&nbsp;obchodů s&nbsp;potřebami pro mediky apod., neměla lebka dolní čelist a&nbsp;nebyla bílá, ale žlutavě zahnědlá.</span></p>
          <p class="chunk" data-nb-ref-number="6" data-nb-words="22" data-nb-chars="142"><span class="idea" data-nb-ref-number="6" id="idea6" data-nb-words="22" data-nb-chars="142">Hrobník ji&nbsp;nastavil proti Divákovi. Po&nbsp;tváři mu&nbsp;přeletěl ironický ušlápnutý úsměv: „Alas poor Yorick, I&nbsp;knew him well, Horatio,“ řekl hrobník.</span></p>
          <p class="chunk" data-nb-ref-number="7" data-nb-words="93" data-nb-chars="651"><span class="idea" data-nb-ref-number="7" id="idea7" data-nb-words="93" data-nb-chars="651">Okolnost, že&nbsp;hrobař zacitoval Shakespeara v&nbsp;originále, Diváka příliš nepřekvapila, jako asi nepřekvapuje ani současného českého čtenáře. Jen pro možné čtenáře budoucí a&nbsp;pro cizince poznamenejme, že&nbsp;inteligent, konající nádenickou práci, je&nbsp;ve&nbsp;vlastech českých zjev značně známý a&nbsp;banální. Kromě sporadičtějších individuálních případů, které nastávají pořád, proběhlo masovější třídní zničení zejména ve&nbsp;dvou vlnách: Po&nbsp;roce čtyřicet osm, kdy se&nbsp;hyeny ujaly vlády a&nbsp;nemohly se&nbsp;nasytit moci, a&nbsp;pak znovu po&nbsp;nezdařené plastické chirurgii roku šedesát osm, či&nbsp;správně šedesátého osmého, kdy se&nbsp;někteří naivkové pokusili přeopravovat tvář Šelmy na&nbsp;lidskou.</span></p>
          <p class="chunk" data-nb-ref-number="8" data-nb-words="67" data-nb-chars="417"><span class="idea" data-nb-ref-number="8" id="idea8" data-nb-words="67" data-nb-chars="417">Tuto druhou vlnu prohlašují či&nbsp;pokládají reformní komunisté, a&nbsp;po nich svět, za&nbsp;jedinou, protože první vlna proběhla za&nbsp;stalinismu s&nbsp;mnohem větší brutalitou a&nbsp;postiženým se&nbsp;mohla zacpat huba mnohem hermetičtěji. Také zmínění reformní komunisté o&nbsp;ní nechtějí nic slyšet, protože se&nbsp;jí&nbsp;sami zúčastňovali, a&nbsp;tudíž je&nbsp;hryže svědomí a&nbsp;snaží se&nbsp;to&nbsp;všechno tzv. vytěsnit do&nbsp;podvědomí, nebo aspoň o&nbsp;tom nemluvit před cizinou.</span></p>
          <p class="chunk" data-nb-ref-number="9" data-nb-words="69" data-nb-chars="413"><span class="idea" data-nb-ref-number="9" id="idea9" data-nb-words="69" data-nb-chars="413">Divák by&nbsp;na&nbsp;to&nbsp;býval nereagoval, je&nbsp;vždycky záhodno držet se&nbsp;stranou ode všech „bývalých“, ale z&nbsp;hrobníkova výrazu usoudil, že&nbsp;ten se&nbsp;mu&nbsp;posmívá, že&nbsp;ho&nbsp;provokuje, že&nbsp;mu, s&nbsp;obvyklou generalisací trpkosti a&nbsp;hněvu, podkládá nevzdělanost jenom proto, že&nbsp;tu&nbsp;nad ním stojí nečinně a&nbsp;jako pán. „To čumíš, ty&nbsp;blbečku bolševickej,“ zdály se&nbsp;mluvit zapadlé oči hrobníkovy, „to vás na&nbsp;tý&nbsp;holešovický Sorboně neučili, že&nbsp;jó?“</span></p>
          <p class="chunk" data-nb-ref-number="10" data-nb-words="4" data-nb-chars="33"><span class="idea" data-nb-ref-number="10" id="idea10" data-nb-words="4" data-nb-chars="33">Divákova ješitnost to&nbsp;nevydržela:</span></p>
          <p class="chunk" data-nb-ref-number="11" data-nb-words="34" data-nb-chars="206"><span class="idea" data-nb-ref-number="11" id="idea11" data-nb-words="34" data-nb-chars="206">„A&nbsp;fellow of&nbsp;infinite jest, of&nbsp;much excellent fancy,“ řekl podobně ironicky jako hrobník. Dál si&nbsp;to&nbsp;sice nepamatoval, ale zdálo se, že&nbsp;hrobník také ne. Nicméně se&nbsp;mezi nimi náhle vytvořilo pouto dorozumění.</span></p>
          <p class="chunk" data-nb-ref-number="12" data-nb-words="85" data-nb-chars="522"><span class="idea" data-nb-ref-number="12" id="idea12" data-nb-words="85" data-nb-chars="522">Chvíli se&nbsp;pouze šklebili. Divák uvažoval, zda se&nbsp;má&nbsp;hrobníka zeptat, jak se&nbsp;stal hrobníkem, neboť to&nbsp;se&nbsp;etiketa nyní zdála vyžadovat. Na&nbsp;druhé straně se&nbsp;to&nbsp;však zase vhodné nezdálo: Šlo zřejmě o&nbsp;nějaký tak zvaný politický delikt a&nbsp;nedalo se&nbsp;čekat, že&nbsp;by&nbsp;se&nbsp;s&nbsp;ním hrobník neznámému muži, jehož kádrový profil neznal, rád a&nbsp;dobrovolně svěřil. Také šlo asi o&nbsp;nějakou záležitost silně nevýznamnou a&nbsp;banální, jako skoro vždycky&nbsp;– tím protivnější byl brutálně obscénní výsledek, vytvořivší ze&nbsp;znalce anglické literatury hrobaře.</span></p>
          <p class="chunk" data-nb-ref-number="13" data-nb-words="13" data-nb-chars="66"><span class="idea" data-nb-ref-number="13" id="idea13" data-nb-words="13" data-nb-chars="66">„Aspoň to&nbsp;má&nbsp;za&nbsp;sebou,“ řekl Divák. „Už ho&nbsp;nic netrápí. Nic neví.“</span></p>
          <p class="chunk" data-nb-ref-number="14" data-nb-words="9" data-nb-chars="49"><span class="idea" data-nb-ref-number="14" id="idea14" data-nb-words="9" data-nb-chars="49">„Inu, tím bych si&nbsp;nebyl tak jistý,“ řekl hrobník.</span></p>
          <p class="chunk" data-nb-ref-number="15" data-nb-words="15" data-nb-chars="90"><span class="idea" data-nb-ref-number="15" id="idea15" data-nb-words="15" data-nb-chars="90">„No ovšem, jisti si&nbsp;být nemůžeme,“ řekl Divák, „ale je&nbsp;to&nbsp;pravděpodobnější než co&nbsp;jiného.“</span></p>
          <p class="chunk" data-nb-ref-number="16" data-nb-words="306" data-nb-chars="1845"><span class="idea" data-nb-ref-number="16" id="idea16" data-nb-words="306" data-nb-chars="1845">„Donedávna se&nbsp;to&nbsp;dalo všelijak odargumentovat, však to&nbsp;jistě víte,“ pohlédl Divák plaše na&nbsp;hrobníka, aby si&nbsp;nemyslel, že&nbsp;ho&nbsp;snad chce poučovat&nbsp;– „dalo se&nbsp;třeba tvrdit, že&nbsp;jestliže existuje abstraktní myšlení, pojmotvorba, nenázorné mentální obsahy, musí existovat nějaký nehmotný princip, který je&nbsp;ve&nbsp;všech věcech postřehuje&nbsp;– s&nbsp;tím se&nbsp;nedalo nic dělat, kromě ty&nbsp;nenázorné obsahy popírat, což ovšem byla metoda nejapná a&nbsp;lživá, že&nbsp;ano, však to&nbsp;znáte: nevidím psa, ale Astora, Aminu, Reka, psa vidí až&nbsp;moje mysl, atd. Jenže teď s&nbsp;rozvojem samočinných počítačů dostal tenhle argument dost smrtelnou ránu. Pojem, ukazuje se, není nějaký obrázek, ať&nbsp;už&nbsp;hmotný nebo nehmotný, ale logická funkce nad určitou množinou binárních znaků, resp. jejím rozkladem&nbsp;– já&nbsp;nevím,“ zarazil se&nbsp;tu&nbsp;Divák, „jestli jste se&nbsp;tímhle zabýval&nbsp;– to&nbsp;jsou ovšem jenom technické termíny a&nbsp;podrobnosti&nbsp;– ale zkrátka a&nbsp;dobře: pojem se&nbsp;nezdá být nic jiného, než, už&nbsp;jsem řekl, určitá logická funkce: Proto je&nbsp;nenázorný, proto se&nbsp;často nedá representovat nějakým jedním obrázkem a&nbsp;ne, že&nbsp;by&nbsp;to&nbsp;byla nějaká nehmotná podstata, nebo něco. Ale naopak&nbsp;– taková funkce se&nbsp;dá&nbsp;<em>fysicky</em> representovat&nbsp;– jako přepínací síť, nebo jako program&nbsp;– to&nbsp;bych musel dlouho vykládat, ale věřte mi&nbsp;– takže z&nbsp;toho celého zbývají dneska jako záhady už&nbsp;jenom dvě věci&nbsp;– totiž jak ten systém určí, které znaky jsou relevantní pro určitou pojmotvorbu z&nbsp;daného hlediska&nbsp;– ale to&nbsp;se&nbsp;nezdá být problém fundamentální&nbsp;– a&nbsp;i&nbsp;když ho&nbsp;dnes ještě obecně řešit neumíme, tvrdit že&nbsp;tady naše chápání přestává, je&nbsp;laciná výmluva, protože v&nbsp;konkrétních jednoduchých případech už&nbsp;dnes umíme i&nbsp;to&nbsp;– a&nbsp;potom ovšem fakt subjektivního prožívání&nbsp;– to&nbsp;zatím fundamentální problém je. Ovšem tvrdit, že&nbsp;to&nbsp;nutně vede k&nbsp;postulování nějakého myslícího principu přežívajícího fysickou smrt&nbsp;– to&nbsp;z&nbsp;toho zase vůbec, ale vůbec neplyne.“</span></p>
          <p class="chunk" data-nb-ref-number="17" data-nb-words="52" data-nb-chars="309"><span class="idea" data-nb-ref-number="17" id="idea17" data-nb-words="52" data-nb-chars="309">Divák se&nbsp;rozhorlil, ale hned litoval. Třeba ten člověk je&nbsp;hrobníkem právě kvůli náboženství, nebo něco&nbsp;– vyložit se&nbsp;to&nbsp;dobře v&nbsp;krátkosti ani nedá a&nbsp;i&nbsp;tak už&nbsp;to&nbsp;spousta lidí nechápe, je&nbsp;na&nbsp;to&nbsp;potřebí určitý matematický způsob myšlení, a&nbsp;dnešní filosofové jsou zpravidla na&nbsp;druhém pólu&nbsp;– literáti, verbigeranti.</span></p>
          <p class="chunk" data-nb-ref-number="18" data-nb-words="91" data-nb-chars="557"><span class="idea" data-nb-ref-number="18" id="idea18" data-nb-words="91" data-nb-chars="557">První, co&nbsp;to&nbsp;nechápou, jsou sami marxisté, když začala tak zvaná kybernetika, prohlašovali soudruzi tohoto vynikajícího spojence materialismu dlouho a&nbsp;dlouho za&nbsp;kapitalistickou nemravnost&nbsp;– není na&nbsp;tom sice vlastně nic těžkého, mnohem těžší než tohle pochopit je&nbsp;asi ušít botu&nbsp;– ale lidé jsou zvyklí uvažovat jiným způsobem. Divák se&nbsp;cítil najednou strašně sám, kdoví, co&nbsp;teď hrobník udělá, třeba se&nbsp;nepříčetně rozčílí a&nbsp;napadne ho&nbsp;tou lopatou, jak se&nbsp;Divák bál na&nbsp;začátku, v&nbsp;každém případě to&nbsp;asi bude nepříjemné rozloučení, že&nbsp;se&nbsp;s&nbsp;ním pouštěl do&nbsp;debaty&nbsp;–</span></p>
          <p class="chunk" data-nb-ref-number="19" data-nb-words="7" data-nb-chars="48"><span class="idea" data-nb-ref-number="19" id="idea19" data-nb-words="7" data-nb-chars="48">Ale hrobník, kupodivu, se&nbsp;zdál Divákovi rozumět.</span></p>
          <p class="chunk" data-nb-ref-number="20" data-nb-words="69" data-nb-chars="418"><span class="idea" data-nb-ref-number="20" id="idea20" data-nb-words="69" data-nb-chars="418">„Inu,“ řekl zvolna, otáčeje zamyšleně lebkou, „copak&nbsp;– to&nbsp;je&nbsp;pravda, že&nbsp;dnešní vývoj samočinných počítačů a&nbsp;robotních systémů se&nbsp;zdá poukazovat proti samotnému myslícímu principu, odlišnému od&nbsp;mozku&nbsp;– i&nbsp;když to&nbsp;ovšem zdaleka není konklusivní&nbsp;– ale posmrtný život, či&nbsp;vlastně vědomí po&nbsp;smrti, tedy prožitek věčnosti, to&nbsp;se&nbsp;dá&nbsp;pojmout nebo namodelovat i&nbsp;bez nesmrtelné duše&nbsp;– to&nbsp;je&nbsp;právě na&nbsp;tom ta&nbsp;zvláštnost a&nbsp;legrace!“</span></p>
          <p class="chunk" data-nb-ref-number="21" data-nb-words="7" data-nb-chars="45"><span class="idea" data-nb-ref-number="21" id="idea21" data-nb-words="7" data-nb-chars="45">„Prosím vás, jak?“ zeptal se&nbsp;Divák skepticky.</span></p>
          <p class="chunk" data-nb-ref-number="22" data-nb-words="94" data-nb-chars="519"><span class="idea" data-nb-ref-number="22" id="idea22" data-nb-words="94" data-nb-chars="519">„Inu,“ řekl hrobník, stále otáčeje v&nbsp;rukou zahnědlou lebkou, „inu třeba takhle&nbsp;– já, víte, co&nbsp;jsem tím hrobníkem, mám čas na&nbsp;přemýšlení&nbsp;– když kopu, dělám to&nbsp;vlastně mechanicky a&nbsp;tím tempem, co&nbsp;mi&nbsp;vyhovuje, se&nbsp;dneska už&nbsp;skoro neunavím. Číst nebo něco se&nbsp;při kopání nedá&nbsp;– tak přemýšlím. No&nbsp;– a&nbsp;pochopitelně sama povaha té&nbsp;práce tady už&nbsp;mě&nbsp;vede k&nbsp;tomuto druhu úvah.&nbsp;– Já&nbsp;netvrdím, že&nbsp;to&nbsp;tak je, ale že&nbsp;by&nbsp;to&nbsp;tak třeba i&nbsp;být mohlo. Tak poslouchejte, vyložím vám svou materialistickou theorii nesmrtelnosti duše či&nbsp;vědomí.</span></p>
          <p class="chunk" data-nb-ref-number="23" data-nb-words="140" data-nb-chars="861"><span class="idea" data-nb-ref-number="23" id="idea23" data-nb-words="140" data-nb-chars="861">Tak předně musíme přijmout jako hypothesu, že&nbsp;vědomí normálně odvisí od&nbsp;stavu mozku. Když vás někdo omráčí, na&nbsp;příklad, tak vědomí mizí. Toho si&nbsp;byli vědomi už&nbsp;i&nbsp;scholastici, a&nbsp;tak vytvořili nauku, že&nbsp;duše vnímá nebo chápe pouze pomocí představ, které se&nbsp;jí&nbsp;vytvářejí v&nbsp;takzvaném obecném smyslu sensus communis, to&nbsp;koinon aisthétérion&nbsp;– že. Duše nevnímá nežli skrze představu, anima non percipit nisi per phantasma. Potom měli problém, jak vysvětlit, že&nbsp;duše po&nbsp;smrti, oddělená od&nbsp;těla vůbec, má&nbsp;vědomí, když nemá smysly, které by&nbsp;jí&nbsp;připravovaly představy, jak třeba duše blažených poznávají Boha, když zatím nejsou v&nbsp;těle.&nbsp;– Tak vymysleli, že&nbsp;Bůh pro ně&nbsp;extra tvoří jakési stvořené světlo, quoddam lumen creatum&nbsp;– no&nbsp;už&nbsp;pro scholastiky to&nbsp;byl trochu problém. Zkrátka, normálně, už&nbsp;podle tomistů, když nefunguje obecný smysl, teda moderně mozek, duše nic neví.</span></p>
          <p class="chunk" data-nb-ref-number="24" data-nb-words="51" data-nb-chars="309"><span class="idea" data-nb-ref-number="24" id="idea24" data-nb-words="51" data-nb-chars="309">Takže, když bychom nebrali v&nbsp;úvahu to&nbsp;zvláštní stvořené světlo, můžeme, podle Occhamovy břitvy, na&nbsp;duši i&nbsp;zapomenout, protože ta&nbsp;je&nbsp;tam, řekněme, jako jakási konstanta&nbsp;– tj.&nbsp;by tam případně ani být nemusela a&nbsp;to celé vědomí dělá mozek, za&nbsp;normálních okolností, tj.&nbsp;před smrtí vlastně i&nbsp;podle těch scholastiků.</span></p>
          <p class="chunk" data-nb-ref-number="25" data-nb-words="4" data-nb-chars="22"><span class="idea" data-nb-ref-number="25" id="idea25" data-nb-words="4" data-nb-chars="22">Tak teď dávejte pozor:</span></p>
          <p class="chunk" data-nb-ref-number="26" data-nb-words="41" data-nb-chars="275"><span class="idea" data-nb-ref-number="26" id="idea26" data-nb-words="41" data-nb-chars="275">Ten argument spočívá na&nbsp;existenci subjektivního času, subjektivního prožívání času. Tak vy&nbsp;víte, že&nbsp;čas subjektivně různě rychle plyne už&nbsp;v&nbsp;normálním bdělém stavu. Zabýváte-li se&nbsp;něčím zajímavým, plyne čas rychle&nbsp;– odtud slovo kratochvíle&nbsp;– naopak nudná situace nebere konce.</span></p>
          <p class="chunk" data-nb-ref-number="27" data-nb-words="223" data-nb-chars="1394"><span class="idea" data-nb-ref-number="27" id="idea27" data-nb-words="223" data-nb-chars="1394">Subjektivní čas se&nbsp;dále zrychluje s&nbsp;věkem&nbsp;– pamatujete, jaká nekonečná doba bývaly školní prázdniny ve&nbsp;vašem dětství? A&nbsp;byly to&nbsp;jenom dva měsíce, které vám dneska uplynou, ani se&nbsp;nenadějete! No! A&nbsp;náš subjektivní čas je&nbsp;s&nbsp;věkem pořád kratší a&nbsp;kratší.&nbsp;– Od&nbsp;čtyřiceti kvapem se&nbsp;řítí, praví Vrchlický. Taky znáte distorse časové škály ve&nbsp;spánku: To&nbsp;jsou známé případy: Bývají dlouhé sny, které logicky vedou k&nbsp;nějakému rozuzlení, o&nbsp;němž pak zjistíte, že&nbsp;bylo vyprovokováno vnějším podnětem&nbsp;– třeba dlouhý horolezecký výstup, který končí pádem, což je&nbsp;pak ve&nbsp;skutečnosti pád z&nbsp;postele, nebo dlouhá historie, která končí výstřelem, k&nbsp;němuž logicky spěje, ale ten výstřel je&nbsp;prasknutí pneumatiky pod oknem ložnice spáčovy. Tedy celý dlouhý sen proběhne mezi vyvolávajícím jej vjemem a&nbsp;konečným plným probuzením&nbsp;– příkladů je&nbsp;mnoho. Nuže tedy&nbsp;– vidíme, že&nbsp;mozek je&nbsp;schopen prožít velice dlouhý děj v&nbsp;okamžiku. Distorse vnímání času nastávají i&nbsp;v&nbsp;různých stavech, navozených drogami. Což tedy, kdyby při smrti, nebo, konečně, třeba i&nbsp;po klinické smrti, třeba na&nbsp;základě nějakých rozkladných procesů v&nbsp;mozku, nastal subjektivní prožitek věčnosti! A&nbsp;jestliže by&nbsp;vědomí umírajícího, nebo již zemřelého člověka prožívalo věčnost, věčné trvání, znamenalo by&nbsp;to&nbsp;ale, že&nbsp;by&nbsp;to&nbsp;vědomí trvalo i&nbsp;poté, co&nbsp;by&nbsp;ten substrát, toto subjektivní vědomí produkující či&nbsp;podmiňující, shnil a&nbsp;zanikl. To&nbsp;je&nbsp;logické, že&nbsp;ano?</span></p>
          <p class="chunk" data-nb-ref-number="28" data-nb-words="101" data-nb-chars="593"><span class="idea" data-nb-ref-number="28" id="idea28" data-nb-words="101" data-nb-chars="593">Fakt subjektivního vědomí nelze ovšem rozumně popřít&nbsp;– připustíme-li, že&nbsp;by&nbsp;jej produkoval sám mozek, což jest ovšem zřejmá možnost&nbsp;– tedy máme, řekl bych, velice moderní theorii subjektivní nesmrtelnosti na&nbsp;jakémsi materialistickém podkladě, něco, co&nbsp;by&nbsp;jako možnost musel snad připustit i&nbsp;marxista. Já&nbsp;vím&nbsp;– já&nbsp;vím, vy&nbsp;teď řeknete&nbsp;– vlastně, co&nbsp;můžete říct? Jedině, že&nbsp;se&nbsp;vám to&nbsp;nezdá, nebo že&nbsp;jako věřící křesťan musíte nesmrtelnou duši uznávat, e&nbsp;fide. A&nbsp;to bych zase já&nbsp;mohl namítnout, že&nbsp;to, co&nbsp;je&nbsp;míněno nesmrtelností duše, je&nbsp;vlastně tohle. A&nbsp;co teď řeknete? Jedině že&nbsp;se&nbsp;vám to&nbsp;nezdá.</span></p>
          <p class="chunk" data-nb-ref-number="29" data-nb-words="121" data-nb-chars="824"><span class="idea" data-nb-ref-number="29" id="idea29" data-nb-words="121" data-nb-chars="824">Ale podívejte se: Je, řekněme, v&nbsp;mozku nějaký proces, který vytváří prožitek subjektivního času mnohem delšího trvání, než je&nbsp;trvání tohoto objektivního procesu, který začíná třeba výbuchem pneumatiky a&nbsp;končí probuzením, tedy proces krátký, a&nbsp;vytváří prožitek snu, trvajícího subjektivně hodinu či&nbsp;několik hodin. Kdybychom to&nbsp;vzali tak, že&nbsp;délka toho procesu v&nbsp;mozku v&nbsp;objektivním čase je&nbsp;nezávisle proměnná, čili argument a&nbsp;trvání subjektivního prožitku je&nbsp;závisle proměnná, čili funkce&nbsp;– zajisté existují funkce, ve&nbsp;kterých, při dosažení konečně velkého argumentu, funkční hodnota roste nade všecky meze&nbsp;– takových funkcí je&nbsp;přece spousta, že? Tak třeba taková závislost existuje mezi trváním určitého mozkového procesu a&nbsp;trváním subjektivního zážitku, či&nbsp;stavu vědomí&nbsp;– to&nbsp;je&nbsp;přece perfektně logická a&nbsp;myslitelná možnost!</span></p>
          <p class="chunk" data-nb-ref-number="30" data-nb-words="27" data-nb-chars="181"><span class="idea" data-nb-ref-number="30" id="idea30" data-nb-words="27" data-nb-chars="181">Jsou-li takové možnosti ve&nbsp;světě, abych tak řekl, ryze fysikálním, což teprve ve&nbsp;světě psychologickém, o&nbsp;kterém vlastně pořádně vůbec nic nevíme, kde je&nbsp;všechno zastřeno tajemstvím!</span></p>
          <p class="chunk" data-nb-ref-number="31" data-nb-words="54" data-nb-chars="320"><span class="idea" data-nb-ref-number="31" id="idea31" data-nb-words="54" data-nb-chars="320">Podívejte se, v&nbsp;jaderné fysice jsou jevy, které se&nbsp;dají pojmout, či&nbsp;pochopit pouze na&nbsp;základě předpokladů, nad kterými zůstává rozum prostě stát! Čas tam třeba může téct nazpátek, některé částice mohou být na&nbsp;několika místech zároveň&nbsp;– co&nbsp;já&nbsp;vím&nbsp;– já&nbsp;jsem hrobník, já&nbsp;to&nbsp;soustavně nesleduju, jen co&nbsp;tak náhodou pochytím.</span></p>
          <p class="chunk" data-nb-ref-number="32" data-nb-words="255" data-nb-chars="1510"><span class="idea" data-nb-ref-number="32" id="idea32" data-nb-words="255" data-nb-chars="1510">Ale vím, že&nbsp;například moderní fysika postuluje procesy, které nastávají v&nbsp;časovém intervalu dlouhém nula! Rozumíte?! Nula! Prostě v&nbsp;časovém intervalu t2–t1, kde ale t2–t1 = 0, se&nbsp;něco děje na&nbsp;subatomické úrovni! Ale v&nbsp;nějakém dalším momentě času t3, kde t3–t1 &gt; 0, se&nbsp;stane už&nbsp;zase něco jiného. Představte si, že&nbsp;v&nbsp;umírajícím mozku je&nbsp;něco obdobného! Proč ne, když to&nbsp;může být v&nbsp;atomu! Tedy v&nbsp;intervalu t2–t1 = 0 nastal určitý stav a&nbsp;ten stav <em>trvá</em>, protože další subjektivní moment t3 už&nbsp;<em>nikdy nenastane</em>, čas se&nbsp;pro ten mozek, pro ten organismus zastavil, nějaký ten oscilační proces, nebo co, co&nbsp;ho&nbsp;vytvářel, prostě přestal. Tak tady to&nbsp;máte: Ta&nbsp;mašina, která to&nbsp;všechno dělala, už&nbsp;dávno shnila&nbsp;–“ (zaklepal na&nbsp;lebku, kterou držel v&nbsp;ruce)&nbsp;– „ale to&nbsp;vědomí, to&nbsp;pořád trvá. Ale kde? Jaksi nikde, je&nbsp;to&nbsp;subjektivní stav&nbsp;– ale přitom ten stav <em>trvá</em>!&nbsp;– jestvuje. A&nbsp;teď už&nbsp;nezávisle na&nbsp;nějakém substrátu: Nehmotné vědomí, mimo čas a&nbsp;prostor! Není tohle vlastně lepší, nejen vědečtější, ale ve&nbsp;své subtilnosti vznešenější idea než nějaká dušička jako substance, v&nbsp;podstatě představa jakéhosi průhledného panáčka? To&nbsp;se&nbsp;ví, i&nbsp;to je&nbsp;dobře možné, třeba i&nbsp;pomocí dost primitivní představy vícerozměrných prostorů&nbsp;– mimochodem, podle Tomáše, jak asi víte, má&nbsp;mít i&nbsp;subsistentní volná substanciální forma svůj <em>locus</em>&nbsp;– jestli si&nbsp;dobře pamatuju&nbsp;– ale tenhle model se&nbsp;subjektivním vědomím, trvajícím na&nbsp;věky po&nbsp;tom, co&nbsp;se&nbsp;jeho substrát rozpadl&nbsp;– já&nbsp;bych to&nbsp;pokládal za&nbsp;mnohem chytřejší, vznešenější, Boha hodnější, chcete-li&nbsp;–</span></p>
          <p class="chunk" data-nb-ref-number="33" data-nb-words="136" data-nb-chars="799"><span class="idea" data-nb-ref-number="33" id="idea33" data-nb-words="136" data-nb-chars="799">A&nbsp;můžeme si&nbsp;představit, že&nbsp;podle morální kvality toho vědomí, nebo teda toho mozku, může být tento konečný věčný subjektivní prožitek buď navýsost slastný, nebo naopak strastný.&nbsp;– A&nbsp;máte věčnou blaženost a&nbsp;věčné zatracení! A&nbsp;už se&nbsp;s&nbsp;tím pak nedá nic dělat, protože ten substrát, co&nbsp;vyprodukoval, přestal fungovat a&nbsp;dokonce potom zmizel!&nbsp;– Quia in&nbsp;inferno nulla est redemptio! Hotovo dvacet! Šlus na&nbsp;Brno! To&nbsp;je&nbsp;přece krásně konsistentní, ne? Cože&nbsp;– očistec?&nbsp;– No&nbsp;to&nbsp;už&nbsp;je&nbsp;maličkost.&nbsp;– Zase podle toho morálního stavu vědomí či&nbsp;mozku neboli v&nbsp;podstatě podle toho, co&nbsp;má&nbsp;ten mozek uloženo v&nbsp;paměti&nbsp;– napřed by&nbsp;nastal nepříjemný stav subjektivně velmi dlouhý, třeba trvání&nbsp;– ale ne&nbsp;věčného, protože skomírající mozek ještě funguje!&nbsp;– no&nbsp;a&nbsp;potom terminální, neměnný stav blažený! V&nbsp;tom by&nbsp;nebyl problém!</span></p>
          <p class="chunk" data-nb-ref-number="34" data-nb-words="91" data-nb-chars="494"><span class="idea" data-nb-ref-number="34" id="idea34" data-nb-words="91" data-nb-chars="494">A&nbsp;řeknu vám, mně osobně se&nbsp;to&nbsp;zdá nejlogičtější řešení a&nbsp;taky že&nbsp;to&nbsp;vlastně smiřuje materialismus a&nbsp;spiritualismus, nebo jak oni říkají idealismus. Tak nějak cítím, že&nbsp;by&nbsp;to&nbsp;bylo spíš ve&nbsp;shodě s&nbsp;jinými takovými magickými fakty, které o&nbsp;světě odhaluje věda. Třeba vidíme hvězdu, která tam ale už&nbsp;dávno není, světlo k&nbsp;nám cestuje tak dlouho, že&nbsp;zatím ta&nbsp;hvězda už&nbsp;možná zanikla, ale my&nbsp;se&nbsp;to&nbsp;ještě dlouho a&nbsp;dlouho a&nbsp;možná nikdy nedozvíme&nbsp;– ale pro nás tam ta&nbsp;hvězda zcela zřetelně a&nbsp;fysicky je&nbsp;–“</span></p>
          <hr>
          <p class="chunk" data-nb-ref-number="35" data-nb-words="10" data-nb-chars="58"><span class="idea" data-nb-ref-number="35" id="idea35" data-nb-words="10" data-nb-chars="58">„Pepíku, nevotravuj pána a&nbsp;kopej, ať&nbsp;jsi do&nbsp;večera hotov!“</span></p>
          <p class="chunk" data-nb-ref-number="36" data-nb-words="14" data-nb-chars="106"><span class="idea" data-nb-ref-number="36" id="idea36" data-nb-words="14" data-nb-chars="106">„Promiňte, pane,“ muž ve&nbsp;zřízenecké čepici, zřejmě nějaký hřbitovní koordinátor, odvádí Diváka jemně pryč.</span></p>
          <p class="chunk" data-nb-ref-number="37" data-nb-words="29" data-nb-chars="162"><span class="idea" data-nb-ref-number="37" id="idea37" data-nb-words="29" data-nb-chars="162">„On by&nbsp;Pepík jenom kecal a&nbsp;nic by&nbsp;nedělal. Doufám, že&nbsp;vás příliš neobtěžoval. On&nbsp;sice svou práci zastane, ale musí se&nbsp;na&nbsp;něj dohlížet. Nemá, chudák, dobrý rozum.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kralovstvi_ceske_a_jine_polokatolicke_povidky_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>