<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Výletníci">
    <meta name="apple-mobile-web-app-capable" content="yes">
    <title>Výletníci</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jan Křesadlo: Království české a jiné polokatolické povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Království české a jiné polokatolické povídky">
    <meta property="og:title" content="Království české a jiné polokatolické povídky">
    <meta property="og:type" content="book">
    <meta property="og:book:author" content="Jan Křesadlo">
    <meta property="twitter:title" content="Jan Křesadlo: Království české a jiné polokatolické povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kralovstvi_ceske_a_jine_polokatolicke_povidky_008.html">
    <link rel="next" href="./kralovstvi_ceske_a_jine_polokatolicke_povidky_010.html">
    <meta name="nb-order" content="5">
    <link rel="self" href="kralovstvi_ceske_a_jine_polokatolicke_povidky_009.html">
    <meta name="nb-identifier" content="kresadlo-kralovstvi-ceske-a-jine-polokatolicke-povidky-b1dad28">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2263" data-nb-chars="14408">
    <nav role="doc-toc">
      <ul class="plain section">
        <li><a href="kralovstvi_ceske_a_jine_polokatolicke_povidky_006.html">Království české</a></li>
        <li><a href="kralovstvi_ceske_a_jine_polokatolicke_povidky_007.html">Sektáři</a></li>
        <li><a href="kralovstvi_ceske_a_jine_polokatolicke_povidky_008.html">Čtenář not</a></li>
        <li><a href="kralovstvi_ceske_a_jine_polokatolicke_povidky_009.html">Výletníci</a></li>
        <li><a href="kralovstvi_ceske_a_jine_polokatolicke_povidky_010.html">Temnota</a></li>
        <li><a href="kralovstvi_ceske_a_jine_polokatolicke_povidky_011.html">Sebekritika</a></li>
        <li><a href="kralovstvi_ceske_a_jine_polokatolicke_povidky_012.html">Pes genezaretský</a></li>
        <li><a href="kralovstvi_ceske_a_jine_polokatolicke_povidky_013.html">Vteřina a&nbsp;věčnost</a></li>
        <li><a href="kralovstvi_ceske_a_jine_polokatolicke_povidky_015.html">Nebozezy</a></li>
        <li><a href="kralovstvi_ceske_a_jine_polokatolicke_povidky_017.html">Zjevování</a></li>
        <li><a href="kralovstvi_ceske_a_jine_polokatolicke_povidky_018.html">Jedno ráno a&nbsp;večer v&nbsp;životě Cypriána Belvy</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kralovstvi_ceske_a_jine_polokatolicke_povidky_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="9"><span class="idea" data-nb-ref-number="1" id="idea1" data-nb-words="1" data-nb-chars="9">Výletníci</span></h1>
        <section>
          <p class="chunk" data-nb-ref-number="2" data-nb-words="195" data-nb-chars="1192"><span class="idea" data-nb-ref-number="2" id="idea2" data-nb-words="195" data-nb-chars="1192">Policejní člun se&nbsp;přiblížil a&nbsp;dával znamení. Muž u&nbsp;kormidla vyhodil rychlost, šroub se&nbsp;přestal otáčet a&nbsp;vyhlídkový člun se&nbsp;zastavil. Výletníci, sedící nahoře na&nbsp;střeše a&nbsp;opalující se&nbsp;v&nbsp;letním slunci, zírali indignovaně temnými brýlemi na&nbsp;policajty, jak přirážejí k&nbsp;jejich plavidlu, zachycují se&nbsp;jakýmsi hákem a&nbsp;jak důstojník vyskakuje na&nbsp;krytou palubu. Zasalutoval se&nbsp;zdvořilou korektností a&nbsp;oslovil muže u&nbsp;kormidla: „Dobrý den, občane, účel jízdy?“&nbsp;– „Rekreační, pane kapitáne,“ řekl kormidelník. „Exkurse do&nbsp;potopených zbytků chrámu svatého Hilarióna&nbsp;– Xylona, národní podnik.“&nbsp;– „Ten člun máte v&nbsp;nájmu?“&nbsp;– „Ne, pane kapitáne, ten je&nbsp;podnikový, odborový.“&nbsp;– „Máte na&nbsp;to&nbsp;papíry?“&nbsp;– „Ano, prosím, tady.“&nbsp;– „Hm!&nbsp;– a&nbsp;– navigační patent&nbsp;– máte?“&nbsp;– „Tady, prosím.“&nbsp;– „Můžu vidět vaši občanku?“&nbsp;– „Prosím.“&nbsp;– „Dobrá, to&nbsp;se&nbsp;shoduje. Osazenstvo kontrolovat&nbsp;– to&nbsp;snad tedy ani nemusím&nbsp;– ale ručíte mi&nbsp;za&nbsp;ně, rozumíte. Žádný nedovolený rybolov, nebo tak&nbsp;– žádné nahé koupání. Víte, že&nbsp;jsou na&nbsp;to&nbsp;zákony. Tak si&nbsp;ten rekreační výlet dobře užijte&nbsp;– na&nbsp;shledanou!“ Kapitán zasalutoval, vlezl přes brlení do&nbsp;svého člunu&nbsp;– „odražte“&nbsp;– řekl své posádce&nbsp;– a&nbsp;odfrčeli, ponechávajíce za&nbsp;sebou pruh zpěněné vody.</span></p>
          <p class="chunk" data-nb-ref-number="3" data-nb-words="84" data-nb-chars="537"><span class="idea" data-nb-ref-number="3" id="idea3" data-nb-words="84" data-nb-chars="537">Muž u&nbsp;kormidla vyhlídkového člunu zařadil rychlost a&nbsp;plavidlo se&nbsp;rozjelo. Byl to&nbsp;člun jakéhosi krabicovitého tvaru, asi deset metrů dlouhý. Dole byly dvě řady lavic, u&nbsp;každého okraje delší strany jedna, proti sobě. Nad touto vlastní palubou byla víceméně plochá střecha, ponechávající vzadu, nad šroubem a&nbsp;kormidlem, jakousi volnou platformičku. Z&nbsp;té se&nbsp;dalo po&nbsp;žebříčku vylézt nahoru na&nbsp;tu&nbsp;plochou střechu a&nbsp;všichni výletníci z&nbsp;Xylony, v&nbsp;počtu asi patnácti osob obojího pohlaví a&nbsp;rozličného věku, to&nbsp;toho letního nedělního rána udělali.</span></p>
          <p class="chunk" data-nb-ref-number="4" data-nb-words="24" data-nb-chars="127"><span class="idea" data-nb-ref-number="4" id="idea4" data-nb-words="24" data-nb-chars="127">Na&nbsp;předním konci byl jakýsi můstek, na&nbsp;který se&nbsp;lezlo po&nbsp;schůdkách a&nbsp;kde stál řidič či&nbsp;kormidelník plavidla u&nbsp;svého kola a&nbsp;pák.</span></p>
          <p class="chunk" data-nb-ref-number="5" data-nb-words="41" data-nb-chars="259"><span class="idea" data-nb-ref-number="5" id="idea5" data-nb-words="41" data-nb-chars="259">Široká údolní přehrada se&nbsp;podobala moři&nbsp;– táhla se&nbsp;téměř do&nbsp;nedohledna, jen občas bylo na&nbsp;obzoru vidět nějaké vzdálené stromoví, spíš jako nějaká ploše natažená kožešina. Vlny vzbuzovaly téměř ilusi slané vody a&nbsp;bílí rackové nad vodou vypadali rovněž stylově.</span></p>
          <p class="chunk" data-nb-ref-number="6" data-nb-words="177" data-nb-chars="1104"><span class="idea" data-nb-ref-number="6" id="idea6" data-nb-words="177" data-nb-chars="1104">Kroužili zejména kolem věže, která se&nbsp;nořila z&nbsp;umělého jezera&nbsp;– zřejmě znamení cíle exkurse&nbsp;– potopený chrám svatého Hilarióna. Člun se&nbsp;blížil ke&nbsp;věži&nbsp;– zvětšovala se&nbsp;nyní stále rychleji. Na&nbsp;pokyn kormidelníkův vyhodil jeho pomocník, asi sedmnáctiletý chlapec, kotvu a&nbsp;ta se&nbsp;zachytila v&nbsp;jednom okénku potopené věže, už&nbsp;pod vodou. Kormidelník vypnul motor a&nbsp;člun se&nbsp;teď jen tiše houpal na&nbsp;vlnách. Rekreanti začali slézat se&nbsp;střechy a&nbsp;proudit dovnitř, na&nbsp;krytou palubu. Pomocník otevřel dvířka jakýchsi skříní, vyndaval z&nbsp;nich ploutve a&nbsp;masky s&nbsp;dýchací trubičkou, které rozdával osazencům. Bylo vidět, že&nbsp;jsou v&nbsp;tom již zkušení, neboť, zřejmě, každý měl své vlastní vybavení, označené číslem, které mladíkovi vždy ohlásili a&nbsp;ten jim v&nbsp;gumové hromadě vybíral jejich příslušné osobní nářadí. Výletníci si&nbsp;nasazovali ploutve a&nbsp;masky a&nbsp;jeden po&nbsp;druhém skákali do&nbsp;vody. Mladík, kormidelníkův pomocník, zůstal na&nbsp;člunu a&nbsp;vyšplhal se&nbsp;teď na&nbsp;jeho střechu. Kormidelník, rovněž vybavený maskou a&nbsp;ploutvemi, šlapal vodu a&nbsp;zvedal pravou paži do&nbsp;vzduchu, aby na&nbsp;sebe obrátil pozornost a&nbsp;aby ho&nbsp;sledovali, kam je&nbsp;povede.</span></p>
          <p class="chunk" data-nb-ref-number="7" data-nb-words="91" data-nb-chars="587"><span class="idea" data-nb-ref-number="7" id="idea7" data-nb-words="91" data-nb-chars="587">Voda byla podivuhodně průzračná: položil-li se&nbsp;výletník na&nbsp;vodu tváří dolů, dýchaje skrze trubičku, směřující za&nbsp;hlavu, tedy nyní kolmo vzhůru, viděl sklem své masky potopenou budovu kostela neobyčejně jasně. Zdi byly porostlé zelenými a&nbsp;hnědými řasami, panovalo zelenomodré pološero, vše bylo pod vodou o&nbsp;poznání rozlehlejší. Bylo vidět hejna ryb, jak se&nbsp;popásají na&nbsp;řasách na&nbsp;stěnách potopené budovy. Kostel se&nbsp;zdál být gotický, snad to&nbsp;ale byla jen gotika devatenáctého století: sochy ve&nbsp;výklencích, podle kterých by&nbsp;se&nbsp;to&nbsp;nejlépe poznalo, byly ale už&nbsp;příliš omleté a&nbsp;zarostlé řasami.</span></p>
          <p class="chunk" data-nb-ref-number="8" data-nb-words="320" data-nb-chars="2023"><span class="idea" data-nb-ref-number="8" id="idea8" data-nb-words="320" data-nb-chars="2023">Zvolna plula skupina výletníků kolem zdí kostela a&nbsp;pozorovala zvláštní romantickou podívanou. Kostel byl původně na&nbsp;kopci, proto jeho věž čněla asi jednou polovinou z&nbsp;vody&nbsp;– ale zatopená vesnice kolem v&nbsp;údolí mizela zrakům v&nbsp;zelenomodré propasti. Krov hlavní lodi chrámu se&nbsp;již probořil, zdi též poněkud vyčnívaly, něco asi přes dva metry nad hladinu, takže vnitřek kostela tvořil jakýsi rybník nebo bazén. Kormidelník připlaval těsně ke&nbsp;zdi chrámové lodi, postavil se&nbsp;na&nbsp;nějakou římsu a&nbsp;vztyčil se. Opět ukazoval jednou vztyčenou paží nad vodou: druhou rukou pod vodou kýval, jako by&nbsp;zval plavce k&nbsp;sobě. Rekreanti se&nbsp;nyní bez řečí seřadili jeden za&nbsp;druhým do&nbsp;zástupu. Zdálo se, že&nbsp;jsou již zkušení, vycvičení, že&nbsp;vědí, co&nbsp;dělají. První muž se&nbsp;zhluboka nadechl, až&nbsp;mu&nbsp;v&nbsp;trubičce zaklokotalo, jaksi ve&nbsp;vodě nadskočil a&nbsp;potopil se&nbsp;střemhlav dolů jako kachna. Zuřivě kopal oploutvenýma nohama a&nbsp;hrabal rukama pod sebou. Zachytil se&nbsp;nějakého gotického žebra na&nbsp;vnější straně budovy a&nbsp;ručkoval po&nbsp;něm hlavou dolů do&nbsp;hlubiny. Potápěč nyní doručkoval k&nbsp;velkému gotickému oknu, které již nemělo sklo, a&nbsp;proplul jím dovnitř. Rychle se&nbsp;vynořil a&nbsp;vyfoukl vodu z&nbsp;dýchací trubice jako delfín. Odplaval dále doprostřed chrámové lodi, aby nebyl v&nbsp;cestě a&nbsp;ostatní rekreanti ho&nbsp;oknem následovali. Nakonec se&nbsp;k&nbsp;nim připojil i&nbsp;kormidelník. Leželi teď na&nbsp;hladině s&nbsp;roztaženýma rukama a&nbsp;nohama, aby udržovali rovnováhu proti vlnkám, jako hejno podivných žab. Leželi tváří dolů, dýchali trubičkami a&nbsp;dívali se&nbsp;do&nbsp;potopeného kostela. Na&nbsp;podlaze ležely zbytky zhrouceného krovu na&nbsp;dvou řadách dubových lavic. Sluneční světlo si&nbsp;zelenozlatě pohrávalo s&nbsp;mírně zvětšenými předměty. Sochy světců na&nbsp;sloupcích a&nbsp;na vedlejších oltářích se&nbsp;zvolna pokrývaly mechem a&nbsp;řasami. Velký krucifix, zelený a&nbsp;viděný z&nbsp;nadhledu, připomínal známý obraz Salvatora Dalího. Až&nbsp;na&nbsp;určitou zpustlost a&nbsp;zanedbanost bylo vše skoro jako v&nbsp;normálním nepotopeném chrámě, pouze zde nebylo květin, kromě plechové lilie v&nbsp;ruce svatého Josefa, která temněla rzí a&nbsp;zelenala řasami.</span></p>
          <p class="chunk" data-nb-ref-number="9" data-nb-words="83" data-nb-chars="560"><span class="idea" data-nb-ref-number="9" id="idea9" data-nb-words="83" data-nb-chars="560">Hejna ryb se&nbsp;proháněla chrámovou lodí a&nbsp;skrývala se&nbsp;v&nbsp;zákoutích oltářů a&nbsp;pod kostelními lavicemi. Vytlučenými okny zíralo dovnitř jednolité zelenomodro jezera. Jen občas tudy propluly ryby. Plavci měli pocit, že&nbsp;se&nbsp;vznášejí ve&nbsp;vzduchu pod krovem obyčejného nepotopeného chrámu, že&nbsp;jsou nehmotní, sproštění, posmrtní. Všechno tam bylo tak, jak to&nbsp;zanechali obyvatelé, když byli narychlo evakuováni, že&nbsp;se&nbsp;údolí zatopí, kvůli hydroelektrárně. Jen varhany tam nezůstaly, ty&nbsp;snad rozmontovali a&nbsp;prodali jinam, dřív než došlo k&nbsp;zatopení kostela. Také zvony odvezli.</span></p>
          <p class="chunk" data-nb-ref-number="10" data-nb-words="135" data-nb-chars="830"><span class="idea" data-nb-ref-number="10" id="idea10" data-nb-words="135" data-nb-chars="830">Kormidelník teď odplaval směrem k&nbsp;zadnímu vchodu a&nbsp;tam se&nbsp;potopil. Stříhal žabíma nohama v&nbsp;ploutvích, pouštěl bublinky trubičkou a&nbsp;snášel se&nbsp;zvolna na&nbsp;prázdnou kruchtu. Zde se&nbsp;zachytil jakési dubové kované bedny či&nbsp;truhly a&nbsp;otevřel ji. Sáhl dovnitř a&nbsp;vyndal nějakou malou, dosti tlustou knížku. Byla to&nbsp;zřejmě knížka toho druhu, jakých používají potápěči v&nbsp;tropických mořích na&nbsp;identifikaci ryb v&nbsp;korálových útesech, knížka tištěná na&nbsp;listech z&nbsp;umělé hmoty, pod vodou nezničitelná. Kormidelník se&nbsp;s&nbsp;knihou vynořil, vyfoukl trubičkou malý vodotrysk, chvíli šlapal vodu a&nbsp;odpočíval s&nbsp;maskou na&nbsp;čele a&nbsp;trubicí venku z&nbsp;úst. Pak si&nbsp;masku opět nasadil, zakousl se&nbsp;do&nbsp;náústku trubice a&nbsp;zaujal obvyklou vodorovnou posici s&nbsp;tváří dolů. Listoval ve&nbsp;své knize a&nbsp;cosi si&nbsp;v&nbsp;ní zakládal stužkami záložek, které byly zřejmě rovněž z&nbsp;umělé hmoty.</span></p>
          <p class="chunk" data-nb-ref-number="11" data-nb-words="28" data-nb-chars="165"><span class="idea" data-nb-ref-number="11" id="idea11" data-nb-words="28" data-nb-chars="165">Jeden po&nbsp;druhém se&nbsp;výletníci potápěli k&nbsp;otevřené truhle, brali si&nbsp;každý po&nbsp;knížce a&nbsp;opět se&nbsp;vynořovali na&nbsp;povrch. Poslední truhlu opět přiklopil a&nbsp;zavřel na&nbsp;petlici.</span></p>
          <p class="chunk" data-nb-ref-number="12" data-nb-words="50" data-nb-chars="336"><span class="idea" data-nb-ref-number="12" id="idea12" data-nb-words="50" data-nb-chars="336">Dlouho se&nbsp;pak nic nedělo. Bylo slyšet jen šplouchání vody proti stěnám potopené svatyně, křik racků, kteří hnízdili ve&nbsp;věži, a&nbsp;klokotavé zvuky v&nbsp;dýchacích trubicích výletníků, kterým se&nbsp;nepodařilo vyfouknout všechnu vodu po&nbsp;potopení z&nbsp;kolena čili esíčka snorklu. Jejich vybavení bylo staré a&nbsp;nikoliv prvotřídní, masky dobře nepřiléhaly.</span></p>
          <p class="chunk" data-nb-ref-number="13" data-nb-words="114" data-nb-chars="782"><span class="idea" data-nb-ref-number="13" id="idea13" data-nb-words="114" data-nb-chars="782">Pak se&nbsp;náhle dole v&nbsp;kostele ukázal světlejší zelenomodrý pruh na&nbsp;podlaze, tam, kde předtím panoval hnědočerný stín. Otevřela se&nbsp;zřejmě nějaká postranní dvířka. Vzápětí se&nbsp;prostředek stínu opět zatemnil, neboť dvířky proplula postava potápěče, vybaveného akvalungem neboli tak zvaným <em>scubadiver</em>_,_ jak se&nbsp;tomu říká v&nbsp;dnešním mezinárodním jazyce; potápěče vybaveného _Self-Contained-Underwater-Breathing-Aparatus-em._ Potápěč byl oblečen v&nbsp;obvyklý přiléhavý oděv s&nbsp;kuklou. Bylo zvláštní, že&nbsp;na&nbsp;kukle měl namalován či&nbsp;našit, nebo co, kříž a&nbsp;kříže měla i&nbsp;jeho nažloutlá scuba. V&nbsp;rukou držel cosi, co&nbsp;vypadalo jako kalich zastřený rouškou, jako by&nbsp;to&nbsp;byl kněz chystající se&nbsp;ke&nbsp;mši. Za&nbsp;prvním potápěčem veplul druhý, rovněž vybavený scubou. Potápěči zvolna pluli směrem k&nbsp;hlavnímu oltáři.</span></p>
          <p class="chunk" data-nb-ref-number="14" data-nb-words="46" data-nb-chars="308"><span class="idea" data-nb-ref-number="14" id="idea14" data-nb-words="46" data-nb-chars="308">Byli to&nbsp;vskutku kněz a&nbsp;ministrant a&nbsp;připluli k&nbsp;potopenému chrámu tajně, celou dobu pod vodou, pomocí potápěčského skútru. Ten teď zaparkovali venku, mezi náhrobky zatopeného hřbitova, a&nbsp;odebrali se&nbsp;dovnitř, aby zde sloužili tajně mši pod vodou, jak to&nbsp;povolovala papežská encyklika <em>Elementis non obstantibus.</em></span></p>
          <p class="chunk" data-nb-ref-number="15" data-nb-words="316" data-nb-chars="2101"><span class="idea" data-nb-ref-number="15" id="idea15" data-nb-words="316" data-nb-chars="2101">Když totiž byla roku X&nbsp;v&nbsp;sovětském impériu krvavě potlačena poslední polská revoluce, vedená a&nbsp;organisovaná v&nbsp;duchu katolicismu, nastala po&nbsp;celém sovětském samoděržaví, které se&nbsp;nyní již rozkládalo po&nbsp;valné většině světa, krutá persekuce křesťanů, zejména katolických, ale člověk míní a&nbsp;Pán Bůh mění: Už&nbsp;to&nbsp;najednou dneska tak beznadějně nevypadá. Aby čelila tomuto novému útlaku, rozšířila církev možnosti a&nbsp;způsoby udílení svátostí do&nbsp;krajní míry: stále nové a&nbsp;nové modality byly vymýšleny a&nbsp;schvalovány, na&nbsp;každé odhalení způsobu komunistickou policií odpovídala církev protitahem. Je&nbsp;zbytečno zdůrazňovat, že, jako vždy v&nbsp;takových situa­cích, vyznamenávalo se&nbsp;zejména Tovaryšstvo Ježíšovo vymýšlením a&nbsp;organisováním strategických a&nbsp;taktických tahů, které Svatá stolice téměř bez výjimky schvalovala. Jedním z&nbsp;těchto strategických obratů bylo rozhodnutí, že&nbsp;mše svatá se&nbsp;smí sloužit nejen normálně na&nbsp;zemi, tj. na&nbsp;vzduchu, ale i&nbsp;v&nbsp;kosmickém prostoru, pod vodou, ve&nbsp;vzduchu přímo, tj. pomocí závěsných kluzáků apod., čehož se&nbsp;právě týkala zmíněná encyklika <em>Elementis.</em> Theoreticky bylo možno konat posvátné obřady i&nbsp;v&nbsp;pecích a&nbsp;uvnitř sopek apod. (tzv. Officium trium puerorum), avšak příslušné speciální skafandry pro ten účel byly příliš drahé, a&nbsp;tudíž většině věřících nedostupné. Toto zdobrodružnění běžně normálních bohoslužebných úkonů vedlo však k&nbsp;nebývalému rozkvětu náboženského života po&nbsp;celém sovětském impériu, protože lidé to&nbsp;začali dělat, kromě z&nbsp;jiných důvodů, také takzvaně z&nbsp;hecu a&nbsp;pánům na&nbsp;vztek. Podobný rozkvět náboženství, v&nbsp;menším rozsahu, nastal přece v&nbsp;Praze v&nbsp;akademických kruzích v&nbsp;padesátých letech poté, co&nbsp;bylo vyhlášeno, že&nbsp;kdo nemá správný vědecký marxistický světový názor, není hoden slouti studentem, tím méně učitelem všech stupňů, a&nbsp;že s&nbsp;náboženskými tmáři se&nbsp;pracující lid jak náleží vypořádá.&nbsp;– Okamžitě na&nbsp;ta&nbsp;slova naplnily se&nbsp;kostely až&nbsp;po&nbsp;okraj studenstvem a&nbsp;i nejzavilejší agnostici z&nbsp;řad profesorů pokládali často za&nbsp;svou povinnost obcovati mši svaté, a&nbsp;tak dokázat sobě i&nbsp;jiným, že&nbsp;nejsou poserové a&nbsp;že si&nbsp;nedají zasahovat do&nbsp;soukromého života a&nbsp;do svědomí.</span></p>
          <p class="chunk" data-nb-ref-number="16" data-nb-words="73" data-nb-chars="499"><span class="idea" data-nb-ref-number="16" id="idea16" data-nb-words="73" data-nb-chars="499">Rekreanti se&nbsp;pohnuli směrem k&nbsp;oltáři: Klenba kněžiště s&nbsp;tzv.&nbsp;lucernou (asi tedy to&nbsp;určitě byla pseudogotika) ještě držela: Plavci se&nbsp;potápěli, podplouvali pod vítězným obloukem a&nbsp;vynořovali se&nbsp;v&nbsp;kopuli nad kněžištěm, kde byla hladina zčásti pod úrovní klenby a&nbsp;shora proudil vzduch rozbitými okénky lucerny. Zde viseli, tvářemi dolů v&nbsp;kruhu nad oltářem, pozorujíce konání knězovo a&nbsp;tajemně zpodobňujíce anděly, kteří prý se&nbsp;také takto nehmotně shromažďují kolem obyčejných pozemsko-vzdušných oltářů.</span></p>
          <hr>
          <p class="chunk" data-nb-ref-number="17" data-nb-words="41" data-nb-chars="257"><span class="idea" data-nb-ref-number="17" id="idea17" data-nb-words="41" data-nb-chars="257">Jak obřad probíhal, nemohu dobře vylíčit: Jednak církev pro mši pod vodou zřejmě zavedla a&nbsp;povolila různé modifikace, podobně jako je&nbsp;tomu při celebrování v&nbsp;basách, jednak tato situace by&nbsp;mohla svádět k&nbsp;humornému pojednání, a&nbsp;tudíž k&nbsp;jakémusi téměř rouhání.</span></p>
          <p class="chunk" data-nb-ref-number="18" data-nb-words="180" data-nb-chars="1097"><span class="idea" data-nb-ref-number="18" id="idea18" data-nb-words="180" data-nb-chars="1097">Rád bych si&nbsp;představil, že&nbsp;v&nbsp;oné době církev už&nbsp;zase zavedla pořádnou latinskou mši, svádí mne i&nbsp;představa, že&nbsp;liturgie v&nbsp;potopeném chrámě byla zpívaná, fascinuje mne představa ponořeného bublavého zpěvu kněze i&nbsp;sboru. Jako provozovanou mešní skladbu bych si&nbsp;rád představil Palestrinovu „Salvum me&nbsp;fac Deus“, jednak, že&nbsp;je&nbsp;zosnována na&nbsp;cantu firmu, vzatém z&nbsp;antifony: <em>Salvum me&nbsp;fac, Deus, quia intraverunt aquae usque ad&nbsp;caput meum</em>&nbsp;– (tj.&nbsp;vysvoboď nebo spas mne, Bože, neboť vystoupily vody až&nbsp;k&nbsp;mé hlavě) a&nbsp;hudba inspirovaná tou antifonou, asi též textem, je&nbsp;opravdu sama taková jako vodní, pětihlasá, s&nbsp;děleným sopránem: Běžná praxe té&nbsp;doby byla dělit spodek, respective prostředek, dělaný vršek dává jakousi zvláštní, jakoby vodní průzračnost a&nbsp;pocit tlaku v&nbsp;uších, jako při potápění.&nbsp;– A&nbsp;teď si&nbsp;představte, že&nbsp;by&nbsp;to&nbsp;zpívali přes ty&nbsp;dýchací trubice huhlavě a&nbsp;bublavě.&nbsp;– Ale ne: šlo jistě jen o&nbsp;tichou mši, rychlou, zjednodušenou. Missa subaquatica, počítám, by&nbsp;vypustila způsobu vína, s&nbsp;odůvodněním, že&nbsp;pod způsobou chleba je&nbsp;přítomen Kristus celý, tedy i&nbsp;s&nbsp;krví, odpadlo by&nbsp;lavabo, a&nbsp;tak dále.</span></p>
          <p class="chunk" data-nb-ref-number="19" data-nb-words="177" data-nb-chars="1060"><span class="idea" data-nb-ref-number="19" id="idea19" data-nb-words="177" data-nb-chars="1060">Schopný lyrický talent by&nbsp;z&nbsp;té mše pod vodou dokázal asi hodně vytřískat. Mohl by&nbsp;líčit, jak ryby kroužily kolem oltáře, popsat jejich druhy a&nbsp;různá vzezření, jak rozvlněné světlo pableskovitě hrálo na&nbsp;soše patrona chrámu pohřbeného v&nbsp;kněžišti, jak vlály chaluhy z&nbsp;oltář­ní mřížky, jak raci hnízdili v&nbsp;tlamách chrličů. Už&nbsp;sám pohled dolů k&nbsp;oltáři, před nímž se&nbsp;vznáší v&nbsp;bublinách celebrant a&nbsp;ministrant, má&nbsp;zajisté zvláštní půvab. Bylo by&nbsp;možno líčit celý průběh modifikovaného obřadu, s&nbsp;tím, jak se&nbsp;nakonec kněz, třímaje proměněnou hostii (upečenou z&nbsp;těsta, které se&nbsp;ve&nbsp;vodě nerozpouští), vznáší i&nbsp;nad oltářem kolmo vzhůru ke&nbsp;klenbě, aby zde, ve&nbsp;vzduchu přijal Tělo Páně, jak pak podává i&nbsp;plovoucím věřícím, asi po&nbsp;novodobém způsobu do&nbsp;dlaní, jak ti&nbsp;se&nbsp;pak napřimují, šlapou vodu a, vyjímajíce na&nbsp;okamžik dýchací trubice z&nbsp;úst, nábožně polykají hostii. Bylo by&nbsp;možno si&nbsp;představit dvojí způsob: buď že&nbsp;kněz by&nbsp;se&nbsp;k&nbsp;nim do&nbsp;apsidy vynořil, nebo oni by&nbsp;se&nbsp;potápěli dolů, a, přidržujíce se&nbsp;jednou rukou oltářní mřížky, přijímali by&nbsp;druhou posvěcenou hostii&nbsp;– atd.</span></p>
          <p class="chunk" data-nb-ref-number="20" data-nb-words="15" data-nb-chars="108"><span class="idea" data-nb-ref-number="20" id="idea20" data-nb-words="15" data-nb-chars="108">Ale ponechme to&nbsp;vše raději v&nbsp;šerosvitném polotemnu potopeného chrámu, popřípadě ve&nbsp;tvořivé fantasii čtenáře.</span></p>
          <p class="chunk" data-nb-ref-number="21" data-nb-words="7" data-nb-chars="40"><span class="idea" data-nb-ref-number="21" id="idea21" data-nb-words="7" data-nb-chars="40">Nevím, proč jsem si&nbsp;vysnil tuto situaci:</span></p>
          <p class="chunk" data-nb-ref-number="22" data-nb-words="14" data-nb-chars="111"><span class="idea" data-nb-ref-number="22" id="idea22" data-nb-words="14" data-nb-chars="111">Představa potopeného chrámu má&nbsp;jakousi zvláštní přitažlivost a&nbsp;představa subakvatické mše je&nbsp;esteticky slastná.</span></p>
          <p class="chunk" data-nb-ref-number="23" data-nb-words="36" data-nb-chars="228"><span class="idea" data-nb-ref-number="23" id="idea23" data-nb-words="36" data-nb-chars="228">Ale mám tu&nbsp;zkušenost, že&nbsp;cokoliv jsem kdy vymyslel, lépe řečeno vyfantazíroval, že&nbsp;s&nbsp;tím jsem se&nbsp;pak pravidelně vždy setkal jako se&nbsp;skutečností, ne-li pravou, skutečně reálnou, tedy aspoň jako se&nbsp;sdělenou fantasií někoho jiného.</span></p>
          <p class="chunk" data-nb-ref-number="24" data-nb-words="15" data-nb-chars="88"><span class="idea" data-nb-ref-number="24" id="idea24" data-nb-words="15" data-nb-chars="88">A&nbsp;proto jsem si&nbsp;jist, že&nbsp;Missa subaquatica někde nějakým způsobem je, nebo alespoň bude.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kralovstvi_ceske_a_jine_polokatolicke_povidky_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>