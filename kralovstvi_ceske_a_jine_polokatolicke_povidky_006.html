<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Království české">
    <meta name="apple-mobile-web-app-capable" content="yes">
    <title>Království české</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jan Křesadlo: Království české a jiné polokatolické povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Království české a jiné polokatolické povídky">
    <meta property="og:title" content="Království české a jiné polokatolické povídky">
    <meta property="og:type" content="book">
    <meta property="og:book:author" content="Jan Křesadlo">
    <meta property="twitter:title" content="Jan Křesadlo: Království české a jiné polokatolické povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kralovstvi_ceske_a_jine_polokatolicke_povidky_005.html">
    <link rel="next" href="./kralovstvi_ceske_a_jine_polokatolicke_povidky_007.html">
    <meta name="nb-order" content="2">
    <link rel="self" href="kralovstvi_ceske_a_jine_polokatolicke_povidky_006.html">
    <meta name="nb-identifier" content="kresadlo-kralovstvi-ceske-a-jine-polokatolicke-povidky-7f62466">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3541" data-nb-chars="20659">
    <nav role="doc-toc">
      <ul class="plain section">
        <li><a href="kralovstvi_ceske_a_jine_polokatolicke_povidky_006.html">Království české</a></li>
        <li><a href="kralovstvi_ceske_a_jine_polokatolicke_povidky_007.html">Sektáři</a></li>
        <li><a href="kralovstvi_ceske_a_jine_polokatolicke_povidky_008.html">Čtenář not</a></li>
        <li><a href="kralovstvi_ceske_a_jine_polokatolicke_povidky_009.html">Výletníci</a></li>
        <li><a href="kralovstvi_ceske_a_jine_polokatolicke_povidky_010.html">Temnota</a></li>
        <li><a href="kralovstvi_ceske_a_jine_polokatolicke_povidky_011.html">Sebekritika</a></li>
        <li><a href="kralovstvi_ceske_a_jine_polokatolicke_povidky_012.html">Pes genezaretský</a></li>
        <li><a href="kralovstvi_ceske_a_jine_polokatolicke_povidky_013.html">Vteřina a&nbsp;věčnost</a></li>
        <li><a href="kralovstvi_ceske_a_jine_polokatolicke_povidky_015.html">Nebozezy</a></li>
        <li><a href="kralovstvi_ceske_a_jine_polokatolicke_povidky_017.html">Zjevování</a></li>
        <li><a href="kralovstvi_ceske_a_jine_polokatolicke_povidky_018.html">Jedno ráno a&nbsp;večer v&nbsp;životě Cypriána Belvy</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kralovstvi_ceske_a_jine_polokatolicke_povidky_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="16"><span class="idea" data-nb-ref-number="1" id="idea1" data-nb-words="2" data-nb-chars="16">Království české</span></h1>
        <section>
          <p class="chunk" data-nb-ref-number="2" data-nb-words="111" data-nb-chars="728"><span class="idea" data-nb-ref-number="2" id="idea2" data-nb-words="111" data-nb-chars="728">Archeo Pteryx seděl na&nbsp;lavičce v&nbsp;parčíku a&nbsp;čekal. Sklánějící se&nbsp;slunce jaksi zušlechťovalo beznaděj proletářské čtvrti a&nbsp;dodávalo všem věcem jakousi duchovou monumentálnost. Ohyzdně rudé květy na&nbsp;záhonku, tvrdé jako bolševik, náhle měkce žhnuly, zavírajíce kalichy, chodník zrůžověl a&nbsp;stíny na&nbsp;něm něžně zmodraly. Západní strana melancholicky jásala roztavenou mědí. Nitro Pterygovo bylo napjatě slavnostní. Hurválek prošel a&nbsp;zabočil do&nbsp;stoupavé ulice. Pteryx vysunul zápěstí z&nbsp;rukávu a&nbsp;začal nenápadně pozorovat minutovou ručičku. Připadalo mu&nbsp;to&nbsp;jako počítání při provádění nějaké skladby s&nbsp;fugovanými nástupy&nbsp;– Hurválek už&nbsp;nastoupil, tak teď: ráz&nbsp;– dva&nbsp;– tři&nbsp;– čtyři&nbsp;– ráz&nbsp;– dva&nbsp;– tři&nbsp;– čtyři, jenom nezmeškat nástup vlastní.</span></p>
          <p class="chunk" data-nb-ref-number="3" data-nb-words="72" data-nb-chars="440"><span class="idea" data-nb-ref-number="3" id="idea3" data-nb-words="72" data-nb-chars="440">Chybělo mu&nbsp;to&nbsp;poslední léta, kulturní úderky a&nbsp;podobně to&nbsp;nemohly nahradit. Nejen k&nbsp;vůli kaditelnění slunci Stálinovi a&nbsp;tak, to&nbsp;už&nbsp;nikdo ani nevnímal, ale vlastní muzika byla skoro vždycky blbá. Proto velice uvítal, když se&nbsp;u&nbsp;nich doma objevil Kodra. Byl teď nějakým měřičem šroubků ve&nbsp;fabrice, nebo co, ale existoval: Vidí-li člověk na&nbsp;vlastní oči, jak je&nbsp;snadné neexistovat vůbec, jeví se&nbsp;náhle i&nbsp;existence měřiče šroubků téměř vznešenou.</span></p>
          <p class="chunk" data-nb-ref-number="4" data-nb-words="68" data-nb-chars="411"><span class="idea" data-nb-ref-number="4" id="idea4" data-nb-words="68" data-nb-chars="411">„Chci začít zase zpívat,“ řekl tehdy Pterygovi svým zvláštním kostelnickým hlasem, zároveň vysokým a&nbsp;huhlavým, jako houkání sůvičky,&nbsp;„zkusit, jestli nám nic neudělají. Oficiálně, to&nbsp;se&nbsp;ví, nic zakázáno není,&nbsp;– ale však víš. Ale právě proto&nbsp;– žádný holky&nbsp;– začnem jenom s&nbsp;chlapama&nbsp;– vocibus aequalibus&nbsp;– musíme napřed zkusit, jestli to&nbsp;vůbec půjde. Tak chci vědět, jestli jsi pro, jestli si&nbsp;troufáš jít s&nbsp;sebou.“</span></p>
          <p class="chunk" data-nb-ref-number="5" data-nb-words="14" data-nb-chars="69"><span class="idea" data-nb-ref-number="5" id="idea5" data-nb-words="14" data-nb-chars="69">Slovo dalo slovo a&nbsp;teď tady Pteryx tedy seděl a&nbsp;čekal na&nbsp;svůj nástup.</span></p>
          <p class="chunk" data-nb-ref-number="6" data-nb-words="98" data-nb-chars="591"><span class="idea" data-nb-ref-number="6" id="idea6" data-nb-words="98" data-nb-chars="591">Blbost&nbsp;– ovšem. Ústava&nbsp;– snad se&nbsp;jmenuje košická, nebo jaká&nbsp;– sice zaručuje svobodu náboženství a&nbsp;shromažďování, jenže meine Volksgenossen, grau is&nbsp;die Theorie&nbsp;– vždycky tam přece měli jenom samoděržaví a&nbsp;tak je&nbsp;zavedli i&nbsp;do nové gubernie. Ale nechat papírovou konstituci na&nbsp;vytírání očí naivnímu Západu&nbsp;– to&nbsp;není tak zcela hloupý nápad&nbsp;– jsou to&nbsp;přece jen nejlepší šachisti světa&nbsp;– málo platné. Muzika přitahuje do&nbsp;kostela lidi, kvůli tomu tam vlastně hlavně totiž je&nbsp;– a&nbsp;borbá pratív religióna se&nbsp;musí začít a&nbsp;zaměřit na&nbsp;strategicko-takticky důležitá centra. Bijte hlavu, tělo odumře samo.</span></p>
          <p class="chunk" data-nb-ref-number="7" data-nb-words="2" data-nb-chars="13"><span class="idea" data-nb-ref-number="7" id="idea7" data-nb-words="2" data-nb-chars="13">Tudíž blbost.</span></p>
          <p class="chunk" data-nb-ref-number="8" data-nb-words="43" data-nb-chars="260"><span class="idea" data-nb-ref-number="8" id="idea8" data-nb-words="43" data-nb-chars="260">Kdyby je&nbsp;vybrali, byl by&nbsp;průser, ale veliký, olbřímí, právě proto, že&nbsp;by&nbsp;to&nbsp;udělali vlastně protiprávně. Museli by&nbsp;světu ukázat proč, a&nbsp;tak by&nbsp;byli nuceni vymyslet si&nbsp;na&nbsp;ně&nbsp;něco hodně trestného&nbsp;– špionážní centrum, brloh sexuálních orgií, možná obojí najednou.</span></p>
          <p class="chunk" data-nb-ref-number="9" data-nb-words="79" data-nb-chars="498"><span class="idea" data-nb-ref-number="9" id="idea9" data-nb-words="79" data-nb-chars="498">V&nbsp;nejlepším případě by&nbsp;Pteryx přišel o&nbsp;své nově nabyté místo v&nbsp;biologické laboratoři fakultní nemocnice, kam ho&nbsp;diskrétně a&nbsp;se zachováním přísné anonymity dostrkali jeho komunističtí příbuzní&nbsp;– v&nbsp;nejhorším by&nbsp;se&nbsp;stal špiónem Vatikánu nebo něco a&nbsp;zmizel by&nbsp;v&nbsp;mašinérii bezprávního právního systému, možná i&nbsp;nadobro: špión, kterého by&nbsp;nikdo nechtěl vyměnit za&nbsp;sovětského, protože by&nbsp;to&nbsp;ve&nbsp;skutečnosti špión nikdy nebyl. Nejabsurdnější na&nbsp;tom ale bylo, že&nbsp;mu&nbsp;šly pravdy svaté víry víceméně kolem paty.</span></p>
          <p class="chunk" data-nb-ref-number="10" data-nb-words="6" data-nb-chars="34"><span class="idea" data-nb-ref-number="10" id="idea10" data-nb-words="6" data-nb-chars="34">Ale na&nbsp;druhé straně, podívejte se:</span></p>
          <p class="chunk" data-nb-ref-number="11" data-nb-words="37" data-nb-chars="211"><span class="idea" data-nb-ref-number="11" id="idea11" data-nb-words="37" data-nb-chars="211">Za&nbsp;á&nbsp;tady byla možnost zazpívat si&nbsp;pořádnou muziku, do&nbsp;které nikdo nestrká marxistický ideologický rypák; za&nbsp;bé, že&nbsp;to&nbsp;bylo <em>jim</em> na&nbsp;vztek&nbsp;– a&nbsp;za cé, že&nbsp;ano, vzrušení z&nbsp;nedovoleného ovoce, rozkoš hazardního hráče.</span></p>
          <p class="chunk" data-nb-ref-number="12" data-nb-words="89" data-nb-chars="545"><span class="idea" data-nb-ref-number="12" id="idea12" data-nb-words="89" data-nb-chars="545">Z&nbsp;hlediska malé kupecké aritmetiky to&nbsp;blbost ovšem je&nbsp;pořád, ale z&nbsp;hlediska kvality života už&nbsp;ne&nbsp;taková. Je&nbsp;jedno, jestli je, nebo není: Kdyby nebyl, byla by&nbsp;to&nbsp;snad vlastně ještě větší bašta&nbsp;– nádhera donquijotiády už&nbsp;úplně, totálně absurdní. Boj proti úplné nicotě a&nbsp;jejím vyznavačům: a&nbsp;samoúčelná, zbytečná obrana tohoto Docela Ničeho proti těm, kdo Je&nbsp;chtějí zničit&nbsp;– protože Nic se&nbsp;pochopitelně zničit nedá. Tak jako se&nbsp;israelský Hospodin nedal, na&nbsp;rozdíl od&nbsp;jiných baalů a&nbsp;molochů, zajmout v&nbsp;kmenových bitvách, protože zkrátka neměl sochu.</span></p>
          <p class="chunk" data-nb-ref-number="13" data-nb-words="16" data-nb-chars="104"><span class="idea" data-nb-ref-number="13" id="idea13" data-nb-words="16" data-nb-chars="104">Tato představa měla jakousi nesmyslnou krásu a&nbsp;vznešenost, jako ji&nbsp;má&nbsp;již pouhá vize kosmického prázdna.</span></p>
          <p class="chunk" data-nb-ref-number="14" data-nb-words="44" data-nb-chars="265"><span class="idea" data-nb-ref-number="14" id="idea14" data-nb-words="44" data-nb-chars="265">Minutová ručička odpíchla deset minut a&nbsp;Pteryx automaticky dofilosofoval. Zvedl se&nbsp;a&nbsp;kráčel směrem k&nbsp;postranní uličce, kde předtím strmě do&nbsp;kopce zmizel Hurválek. V&nbsp;duchu si&nbsp;opakoval namemorované instrukce: Tak tady to&nbsp;je&nbsp;– dozadu do&nbsp;chodby a&nbsp;pak do&nbsp;prvního patra&nbsp;–</span></p>
          <hr>
          <p class="chunk" data-nb-ref-number="15" data-nb-words="108" data-nb-chars="677"><span class="idea" data-nb-ref-number="15" id="idea15" data-nb-words="108" data-nb-chars="677">Polekal se&nbsp;nahého viselce, až&nbsp;pak zjistil, že&nbsp;je&nbsp;to&nbsp;jen socha. Ukřižovaný v&nbsp;životní velikosti působil v&nbsp;temnu chodby nepříjemně skutečně. Ještě z&nbsp;něho někdo dostane infarkt. Pteryx sáhl do&nbsp;kapsy, vyndal sirky a&nbsp;škrtl&nbsp;– ano&nbsp;– jak předpokládal&nbsp;– olej, zdá se, je&nbsp;– rozsvítil věčné světlo a&nbsp;to se&nbsp;řeřavě rozhořelo v&nbsp;červené skleničce. Zkroucené probodené nohy byly teď jasně osvětleny, zbytek umučeného těla se&nbsp;ztrácel v&nbsp;šeru, které se&nbsp;teď, kontrastem s&nbsp;lampičkou, stalo zeleným. Visel tam a&nbsp;strašil, hrůzný symbol absurdního náboženství. Tule. Nejpotupněji popravený. Jak by&nbsp;na&nbsp;dnešního člověka působilo náboženství, které by&nbsp;mělo svým hlavním symbolem šibenici a&nbsp;obraz oběšence?</span></p>
          <p class="chunk" data-nb-ref-number="16" data-nb-words="22" data-nb-chars="127"><span class="idea" data-nb-ref-number="16" id="idea16" data-nb-words="22" data-nb-chars="127">Visel tady, jako by&nbsp;zahrazoval cestu, jako by&nbsp;ho&nbsp;tam dali „oni“ na&nbsp;výstrahu. „Kdo chceš přijíti za&nbsp;mnou“&nbsp;– morbidní pathofilie!</span></p>
          <p class="chunk" data-nb-ref-number="17" data-nb-words="57" data-nb-chars="339"><span class="idea" data-nb-ref-number="17" id="idea17" data-nb-words="57" data-nb-chars="339">No&nbsp;– blbost. Pro nějaké amatérské vyzpěvování riskovat existenci, snad i&nbsp;pouhou fysickou. V&nbsp;rámci něčeho, čemu vlastně ani moc nevěří. Trojhlasá mužská mše, říkal Kodra, budeš zpívat prostřední hlas, s&nbsp;Hurválkem. V&nbsp;šesti, každý hlas po&nbsp;dvou. Však by&nbsp;to&nbsp;mohli v&nbsp;pěti taky, v&nbsp;nejhorším případě ať&nbsp;zpívá Kodra s&nbsp;sebou. Zaváhal, už&nbsp;se&nbsp;obracel.</span></p>
          <p class="chunk" data-nb-ref-number="18" data-nb-words="6" data-nb-chars="34"><span class="idea" data-nb-ref-number="18" id="idea18" data-nb-words="6" data-nb-chars="34">Cože?! A&nbsp;zrovna hovno! No&nbsp;pasaran!</span></p>
          <p class="chunk" data-nb-ref-number="19" data-nb-words="12" data-nb-chars="79"><span class="idea" data-nb-ref-number="19" id="idea19" data-nb-words="12" data-nb-chars="79">Archeo Pteryx se&nbsp;pokřižoval, napůl ironicky, napůl vážně, a&nbsp;vystoupil do&nbsp;patra.</span></p>
          <hr>
          <p class="chunk" data-nb-ref-number="20" data-nb-words="28" data-nb-chars="135"><span class="idea" data-nb-ref-number="20" id="idea20" data-nb-words="28" data-nb-chars="135">„Kluci, kdyby něco, tak tady ten klíč jsem si&nbsp;dal dělat sám a&nbsp;jsme tu&nbsp;na&nbsp;černo&nbsp;– farář vo&nbsp;ničem neví&nbsp;– jasný? Tak, Honzo, rozdej noty.“</span></p>
          <p class="chunk" data-nb-ref-number="21" data-nb-words="10" data-nb-chars="58"><span class="idea" data-nb-ref-number="21" id="idea21" data-nb-words="10" data-nb-chars="58">Cože, tohle?&nbsp;– pomyslel si&nbsp;Pteryx, pohlížeje na&nbsp;svůj part.</span></p>
          <p class="chunk" data-nb-ref-number="22" data-nb-words="128" data-nb-chars="708"><span class="idea" data-nb-ref-number="22" id="idea22" data-nb-words="128" data-nb-chars="708">Vždyť to&nbsp;vypadá jako ňáká romantika, eště k&nbsp;tomu druhořadá&nbsp;– já&nbsp;myslel, že&nbsp;budem zpívat ňákýho Pergolese nebo Lottiho, taky Pedro Heredia má&nbsp;dobrou trojhlasou mužskou mši&nbsp;– zkrátka ňákou polyfonii&nbsp;– a&nbsp;tady ňákej obskurní blboun z&nbsp;minulýho století! To&nbsp;už&nbsp;moh rovnou přinést starýho Říhovskýho! Tak <em>teď</em> už&nbsp;to&nbsp;ale nemá smysl vůbec! Ani teda ten, že&nbsp;jako střežíme kulturní tradice, že&nbsp;tu&nbsp;jako sloužíme uměnám&nbsp;– asi to&nbsp;bude eště, ke&nbsp;všemu riziku, veliká votrava zpívat. Proč jsem mu&nbsp;to&nbsp;sliboval, proč jsem se&nbsp;nevrátil aspoň od&nbsp;toho krucifixu? To&nbsp;tak akorát vypadá na&nbsp;Kodru&nbsp;– Kodra má&nbsp;uši a&nbsp;všecko, ale vkus mejdlíčkovej&nbsp;– že&nbsp;mi&nbsp;to&nbsp;nenapadlo! Člověk myslí, když se&nbsp;riskuje, tak to&nbsp;musí bejt pro něco&nbsp;– a&nbsp;teď tohle.</span></p>
          <p class="chunk" data-nb-ref-number="23" data-nb-words="127" data-nb-chars="813"><span class="idea" data-nb-ref-number="23" id="idea23" data-nb-words="127" data-nb-chars="813">„Ty, Kodro?“ řekl Pteryx nahlas. „Co je&nbsp;to&nbsp;vlastně za&nbsp;mši a&nbsp;kdo je&nbsp;to&nbsp;ten Vito Mascherata?“&nbsp;– „To,“ pravil Kodra pyšně, „to je&nbsp;moc krásný, uvidíš. To&nbsp;zpívalo na&nbsp;eucharistickým kongrese v&nbsp;Buenos Aires tři tisíce jeptišek&nbsp;– tři tisíce! Každej part tisíc ženskejch!“ Kodra vykulil nadšeně očka pod kostelnickými brejličkami. Jeho duše byla dětsky prostá a&nbsp;představa tří tisíců jeptišek mu&nbsp;zřejmě velice imponovala. Naopak Pterygovi byla představa tří tisíců zpěvaček spíš směšná a&nbsp;protivná, i&nbsp;kdyby zpívaly něco pořádného. Tři tisíce bab&nbsp;– to&nbsp;by&nbsp;si&nbsp;mohli vymyslet určitě taky Rusové, to&nbsp;je&nbsp;právě jim podobné: Sláva Stálině, sláva! Nebo Amerikáni: The American Dream. A&nbsp;gigantic revivalist Christian musical experience conducted by&nbsp;the reverend Karl Beiderbecke, sponsored by&nbsp;Corned Beef Incorporated and Amalgamated.</span></p>
          <p class="chunk" data-nb-ref-number="24" data-nb-words="103" data-nb-chars="622"><span class="idea" data-nb-ref-number="24" id="idea24" data-nb-words="103" data-nb-chars="622">Tři tisíce jeptišek! No, ty&nbsp;musely ale smrdět, v&nbsp;tom Buenos Aires, v&nbsp;tom horku! Pteryx si&nbsp;vzpomněl na&nbsp;ztracené dny první mladosti, kdy chodil do&nbsp;semikoedukačního gymnasia. Holky chodily do&nbsp;stejné boudy, ale do&nbsp;extra tříd. Když se&nbsp;přišlo do&nbsp;nějaké školní místnosti po&nbsp;dívčí třídě, do&nbsp;fysiky, do&nbsp;kreslírny, do&nbsp;zpěvárny, nejvíc do&nbsp;tělocvičny, lpěl zde velmi výrazný <em>odeur de&nbsp;la&nbsp;femme</em>_,_ vzrušující a&nbsp;tehdy pro Pteryga dosud tajemný nejasnou nápovědí neznámého. Táhlo se&nbsp;to&nbsp;za&nbsp;nimi zřetelně, i&nbsp;když jen třída přešla po&nbsp;schodech, a&nbsp;dlouho to&nbsp;trvalo. Na&nbsp;tento fenomén stačilo patnáct dvacet holek, co&nbsp;teprve tři tisíce jeptišek!</span></p>
          <p class="chunk" data-nb-ref-number="25" data-nb-words="66" data-nb-chars="349"><span class="idea" data-nb-ref-number="25" id="idea25" data-nb-words="66" data-nb-chars="349">Tři tisíce jeptišek! Tak ke&nbsp;všemu to&nbsp;ani není, jak si&nbsp;to&nbsp;ten skladatel představoval&nbsp;– o&nbsp;oktávu nebo o&nbsp;nějakou kvintu níž a&nbsp;jen v&nbsp;šesti. Tak teď už&nbsp;to&nbsp;není ani ten don Quijote, teď už&nbsp;to&nbsp;je&nbsp;starý dobrý Josef Švejk! Ale právě proto tady zůstanu, a&nbsp;zrovna. Ach, Bože můj! Nahlas však řekl pouze: „Nepovídej! To&nbsp;je&nbsp;zajímavý. Tři tisíce jeptišek, říkáš?“</span></p>
          <hr>
          <p class="chunk" data-nb-ref-number="26" data-nb-words="185" data-nb-chars="1095"><span class="idea" data-nb-ref-number="26" id="idea26" data-nb-words="185" data-nb-chars="1095">Ale otrava to&nbsp;náhodou nebyla. Záhadný Vito Mascherata se&nbsp;ukázal tajným granátem. Nebylo to&nbsp;vůbec jako Tregler nebo jako Říhovský, spíš jako Antonín Dvořák střižený starým Caldarou. Byl z&nbsp;minulého století a&nbsp;neznámý, ale kupodivu dobrý. Ostatně, kdoví jak by&nbsp;dopadl náš mistr Antonín, kdyby neměl náhodou za&nbsp;švagra hraběte Kounice? Možná jako ten Mascherata&nbsp;– obskurní církevní varhaníček a&nbsp;skladatýlek, o&nbsp;kterém se&nbsp;přece jen ví, proto tu&nbsp;jeho skladbu vybrali na&nbsp;ten eucharistický kongres, ale jinak na&nbsp;něj světské moci kálí&nbsp;–&nbsp;–&nbsp;– Co&nbsp;se&nbsp;týče těch tří tisíců či&nbsp;tisíc jeptišek, zdálo se, že&nbsp;to&nbsp;byla snad pouze monstrosita pořadatelství kongresu, se&nbsp;kterou neměl skladatel co&nbsp;dělat. Podle zvuku to&nbsp;naopak vypadalo, že&nbsp;měl na&nbsp;mysli malý soubor, třeba tedy ty&nbsp;jeptišky, tak šest až&nbsp;dvanáct bab. A&nbsp;mužská poloha tomu taky nevadila, spíš se&nbsp;zdálo, že&nbsp;<em>tak</em> to&nbsp;ten Mascherata původně myslel, ale snad neměl možnost provedení, snad dělal varhaníka někde u&nbsp;sestřiček&nbsp;– a&nbsp;tak to&nbsp;všechno strčil o&nbsp;kvartu dolů, tj. o&nbsp;kvintu nahoru, přepsal spodní hlas do&nbsp;houslového klíče a&nbsp;řekl, že&nbsp;tedy ten trojhlas je&nbsp;ženský.</span></p>
          <p class="chunk" data-nb-ref-number="27" data-nb-words="55" data-nb-chars="349"><span class="idea" data-nb-ref-number="27" id="idea27" data-nb-words="55" data-nb-chars="349">Legálně-ilegální zpěváci se&nbsp;nato celkem třikrát sešli a&nbsp;po třetí už&nbsp;to&nbsp;znělo nóbl. Pěkná skladba, že&nbsp;jsme o&nbsp;tom Mascheratovi dřív neslyšeli. Inu, to&nbsp;už&nbsp;je&nbsp;tak. Ona totiž kvalita a&nbsp;proslulost v&nbsp;uměnách jenom statisticky korelují, ale v&nbsp;individuálních případech nemusí kongruovat&nbsp;– pro ilustraci si&nbsp;třeba srovnejte některá K&nbsp;současné české literatury.</span></p>
          <p class="chunk" data-nb-ref-number="28" data-nb-words="264" data-nb-chars="1561"><span class="idea" data-nb-ref-number="28" id="idea28" data-nb-words="264" data-nb-chars="1561">Žil&nbsp;byl kdysi jakýsi Vito Mascherata, možná, že&nbsp;se&nbsp;tak ve&nbsp;skutečnosti ani nejmenoval, a&nbsp;ani nevíme, kdy a&nbsp;jak&nbsp;– on&nbsp;totiž ani není v&nbsp;žádných hudebních encyklopediích. Pak umřel, zmizel, ale nechal po&nbsp;sobě pěknou mši pro mužský či&nbsp;ženský trojhlas a&nbsp;varhany. Zmizel, ale zanechal po&nbsp;sobě stopu, jakousi brázdu v&nbsp;ideativnu, nebo co. I&nbsp;když jen na&nbsp;čas, i&nbsp;když jen nenápadnou&nbsp;– kdo rozumí muzice, tomu se&nbsp;ta&nbsp;mše musí líbit a&nbsp;musí ji&nbsp;ocenit. Kdo muzice nerozumí a&nbsp;orientuje se&nbsp;jen podle vnějších znaků&nbsp;– na&nbsp;toho právě Vito Mascherata vyzrál, že&nbsp;mu&nbsp;jaksi uniká, nenechá se&nbsp;od&nbsp;něho očuchávat a&nbsp;ohmatávat. A&nbsp;to má&nbsp;všechno zvláštní krásu a&nbsp;snad nebo určitě větší, než kdyby měl pomníky a&nbsp;hory bibliografie. Pteryx už&nbsp;přestal litovat, že&nbsp;se&nbsp;na&nbsp;to&nbsp;dal od&nbsp;Kodry zlákat&nbsp;– třeba to&nbsp;všechno dopadne dobře, tak jako nakonec dopadl dobře výběr skladby, vykazující zpočátku hrozivé příznaky ve&nbsp;formě neznámého autora z&nbsp;minulého století a&nbsp;tří tisíců jeptišek. Jediným nedostatkem byl mečivý zvuk prvních tenorů, representovaných katolickým krejčím Pospíšilem a&nbsp;komerčním inženýrem Šmidrou a&nbsp;připomínající rejstřík <em>vox humana</em> na&nbsp;varhanách u&nbsp;Ludmily. Avšak nic lidského není dokonalé a&nbsp;naopak bylo lze tento zvuk brát jako přídech určité gotické pitvornosti, na&nbsp;způsob chrličů, oplzlého Mastičkáře a&nbsp;tak. Celkově vzato, šlo všechno jak na&nbsp;drátkách: Zatím je&nbsp;nikdo na&nbsp;zkouškách nevybral&nbsp;– asi o&nbsp;nich opravdu nevěděli, nebo to&nbsp;nepokládají za&nbsp;důležité&nbsp;– a&nbsp;co se&nbsp;týče provedení, to&nbsp;se&nbsp;bude konat zatím mimo Prahu, ve&nbsp;venkovském kostelíku jen pro spolehlivé pozvané&nbsp;– později&nbsp;– dá-li Bůh&nbsp;–</span></p>
          <hr>
          <p class="chunk" data-nb-ref-number="29" data-nb-words="135" data-nb-chars="762"><span class="idea" data-nb-ref-number="29" id="idea29" data-nb-words="135" data-nb-chars="762">Silnice se&nbsp;táhla&nbsp;– rovná a&nbsp;šedomodrá budovatelská asfaltka. Na&nbsp;levé straně Pteryx právě míjel panel, hlásající, že&nbsp;Se&nbsp;Sovětským svazem na&nbsp;věčné časy. Šmidra se&nbsp;tomu smál, ale Pteryx se&nbsp;obával, že&nbsp;by&nbsp;to&nbsp;tak mohlo velmi snadno dopadnout. Byli sami dva, setkali se&nbsp;náhodou v&nbsp;elektrice a&nbsp;nyní kráčeli hbitým pochodem do&nbsp;konečné stanice a&nbsp;jejich cílem byla nejbližší vesnička, kde se&nbsp;právě měla konat polotajná zpívaná mše&nbsp;– ve&nbsp;všední den a&nbsp;večer&nbsp;– dárek farářovi k&nbsp;svátku. Bylo to&nbsp;na&nbsp;dnešní pojmy pěšky dost daleko, ale tehdy se&nbsp;víc chodilo pěšky a&nbsp;tak daleko to&nbsp;nepřipadalo, všichni víc chodili&nbsp;– osobní auta byla u&nbsp;nás v&nbsp;té době takový přepych jako dnes asi motorové čluny. Však byla ta&nbsp;silnice také prakticky prázdná, a&nbsp;proto se&nbsp;po&nbsp;ní&nbsp;dalo rázovat zcela bezpečně.</span></p>
          <p class="chunk" data-nb-ref-number="30" data-nb-words="72" data-nb-chars="449"><span class="idea" data-nb-ref-number="30" id="idea30" data-nb-words="72" data-nb-chars="449">„Až to&nbsp;praskne,“ vykládal Šmidra svým vysokým pisklavým hlasem&nbsp;– měl dlouhou rozviklanou postavu a&nbsp;Pteryga už&nbsp;kolikrát napadlo, jestli vlastně není eunuch&nbsp;– ale měl prý syna a&nbsp;vousy mu&nbsp;snad taky rostly&nbsp;– „až to&nbsp;praskne, nebude už&nbsp;žádná republika, protože buržoásní demokracie se&nbsp;úplně zdiskreditovaly&nbsp;– Masaryk!&nbsp;– však mu&nbsp;taky Florián říkal Masa Ryk&nbsp;– s&nbsp;jejich positivismem a&nbsp;liberalis­mem. Až&nbsp;to&nbsp;praskne, nastolíme, abyste věděl, království české.“</span></p>
          <p class="chunk" data-nb-ref-number="31" data-nb-words="4" data-nb-chars="20"><span class="idea" data-nb-ref-number="31" id="idea31" data-nb-words="4" data-nb-chars="20">„A&nbsp;kdo bude králem?“</span></p>
          <p class="chunk" data-nb-ref-number="32" data-nb-words="21" data-nb-chars="137"><span class="idea" data-nb-ref-number="32" id="idea32" data-nb-words="21" data-nb-chars="137">„Některý příslušník některého starého knížecího rodu&nbsp;– nejspíš&nbsp;–“ tu&nbsp;se&nbsp;Šmidra naklonil k&nbsp;Pteryxovi či&nbsp;Pterygovi a&nbsp;zbožně zašeptal jméno.</span></p>
          <p class="chunk" data-nb-ref-number="33" data-nb-words="195" data-nb-chars="1011"><span class="idea" data-nb-ref-number="33" id="idea33" data-nb-words="195" data-nb-chars="1011">„Ten?“ řekl Pteryx, „to je&nbsp;ten od&nbsp;vrtařů nebo ten od&nbsp;koní? Anebo ten, co&nbsp;teď hraje v&nbsp;nočních podnicích? O&nbsp;tom od&nbsp;těch vrtařů se&nbsp;vypravuje taková anekdota: Že&nbsp;prej tam všechny okouzlil svým vystupováním a, to&nbsp;se&nbsp;ví, taky tu&nbsp;kádrovací babu, ňákou, jak tak bejvaj, tak vona se&nbsp;zasadila, aby soudruha knížete udělali štajgrem&nbsp;– totiž né&nbsp;– štajgr je&nbsp;u&nbsp;havířů&nbsp;– tedy takovým mistrem nebo předákem, prostě velitelem tý&nbsp;party, ne? No&nbsp;tak von to&nbsp;vzal, co&nbsp;by&nbsp;ne&nbsp;– ale teď ty&nbsp;jeho příbuzný ho&nbsp;začali podezřívat, že&nbsp;to&nbsp;není jenom tak, že&nbsp;to&nbsp;se&nbsp;asi musel dát do&nbsp;strany&nbsp;– i&nbsp;mu snad psali z&nbsp;tý zahraniční větve&nbsp;– lieber Franzi, nebo Karl, nebo jak von se&nbsp;menuje&nbsp;– wir sind sehr beunruhigt&nbsp;– snad ho&nbsp;i&nbsp;chtěli vyjmout z&nbsp;ňákýho dědictví&nbsp;– sice, jestli von by&nbsp;to&nbsp;tady moh dostat, to&nbsp;je&nbsp;otázka&nbsp;– ale dejme tomu, že&nbsp;to&nbsp;pozdějc snad trochu povolí, ne, že&nbsp;by&nbsp;to&nbsp;přestalo, toho se&nbsp;nedožijem, ale povolit by&nbsp;to&nbsp;mohlo, aspoň dočasně, anebo se&nbsp;mu&nbsp;může podařit zdrhnout&nbsp;– a&nbsp;vůbec je&nbsp;dobře se&nbsp;žádnýho dědictví nezříkat, že&nbsp;jó, po&nbsp;knížatech.</span></p>
          <p class="chunk" data-nb-ref-number="34" data-nb-words="113" data-nb-chars="601"><span class="idea" data-nb-ref-number="34" id="idea34" data-nb-words="113" data-nb-chars="601">Tak von prej si&nbsp;nechal vystavit vod tý&nbsp;baby potvrzení, že&nbsp;ve&nbsp;straně není a&nbsp;že to&nbsp;postavení předáka dosáhl pouze na&nbsp;základě svých schopností a&nbsp;pracovních výkonů, ale to&nbsp;potvrzení pak stejně nemohl použít, protože ta&nbsp;bába, která nevěděla, na&nbsp;co&nbsp;to&nbsp;je&nbsp;– myslela, že&nbsp;pro naše úřady, ňáký&nbsp;– mu&nbsp;tam napsala takový ty&nbsp;plky, jako že&nbsp;je&nbsp;věrnej syn pracujícího lidu a&nbsp;má kladnej postoj k&nbsp;lidově demokratickýmu zřízení&nbsp;– co&nbsp;von to&nbsp;tak právě nechtěl těm příbuznejm, ale jak to&nbsp;bylo dál, to&nbsp;už&nbsp;nevím, protože ten kluk, co&nbsp;mi&nbsp;to&nbsp;vykládal, už&nbsp;s&nbsp;ním nedělá, ale je&nbsp;zarýglovanej v&nbsp;tý Bytýzi u&nbsp;Příbramě a&nbsp;fárá na&nbsp;uran.“</span></p>
          <p class="chunk" data-nb-ref-number="35" data-nb-words="20" data-nb-chars="142"><span class="idea" data-nb-ref-number="35" id="idea35" data-nb-words="20" data-nb-chars="142">Ing. Šmidra zřejmě nepostřehl zdroj inspirace Pterygova vyprávění, dobrého vojáka nejspíš nečetl, a&nbsp;jeho kozí tvář zůstala vážná a&nbsp;slavnostní.</span></p>
          <p class="chunk" data-nb-ref-number="36" data-nb-words="210" data-nb-chars="1252"><span class="idea" data-nb-ref-number="36" id="idea36" data-nb-words="210" data-nb-chars="1252">„To se&nbsp;ví,“ řekl, „to se&nbsp;pozná. To&nbsp;zapůsobilo i&nbsp;na tu&nbsp;kádrovačku. Knížata, princové jsou přece z&nbsp;milosti boží. Je&nbsp;to&nbsp;ta&nbsp;metafysická idea sakrálního krále, prostředníka mezi Bohem a&nbsp;člověkem&nbsp;– mimochodem ovšem taky symbol a&nbsp;předobraz&nbsp;– nevím, který myslitel řekl, že&nbsp;celá příroda je&nbsp;předobraz a&nbsp;alegorie dramatu vykoupení&nbsp;– theatrum redemptionis&nbsp;– a&nbsp;právě demokracie, presidenti a&nbsp;taková svoloč tento řád porušuje, rozumíte? Proto, zcela nutně, protože se&nbsp;prohřešují proti Řádu, řádu přírody, chcete-li, i&nbsp;když příroda sama o&nbsp;sobě by&nbsp;byla mrtvou, právě proto tyto všechny materialistické pseudostáty musí zaniknout, protože jim chybí jednota s&nbsp;Řádem&nbsp;– poslat křesťanské kníže k&nbsp;vrtařům&nbsp;– to&nbsp;je&nbsp;jako snažit se&nbsp;postavit pyramidu těžištěm vzhůru! Však prostý lid to&nbsp;ještě instinktivně cítí&nbsp;– kádrovačka ho&nbsp;udělala aspoň předákem&nbsp;– a&nbsp;proto já&nbsp;hledím naší budoucnosti vstříc s&nbsp;důvěrou&nbsp;– nebude třeba ani revoluce, vlastně&nbsp;– postačí jen pinknout&nbsp;– a&nbsp;ta stavba se&nbsp;sesype jako domeček z&nbsp;karet&nbsp;– jako domeček z&nbsp;karet! Proto já&nbsp;se&nbsp;také nebojím a&nbsp;řekl jsem Pospíšilovi: Pane mistře, nebojte se, ozdoba služeb Božích je&nbsp;naše povinnost&nbsp;– oni nás nevyberou, protože my&nbsp;sloužíme řádu a&nbsp;oni neřádu&nbsp;– musíte to&nbsp;chápat filosoficky&nbsp;– jen směle vpřed&nbsp;– nic se&nbsp;nám nestane.“</span></p>
          <p class="chunk" data-nb-ref-number="37" data-nb-words="60" data-nb-chars="310"><span class="idea" data-nb-ref-number="37" id="idea37" data-nb-words="60" data-nb-chars="310">Ale Pteryx už&nbsp;neposlouchal. Aha&nbsp;– říkal si&nbsp;– tak on&nbsp;ani neví, jak to&nbsp;vlastně je, on&nbsp;to&nbsp;nevidí, nepřipustí si&nbsp;to. Všechno se&nbsp;samo od&nbsp;sebe zase udělá tak, jak si&nbsp;to&nbsp;inženýr Šmidra <em>z</em>&nbsp;Vinohrad přeje: Království české s&nbsp;korunovaným vrtařem a&nbsp;tak dále&nbsp;– on&nbsp;vlastně vůbec nemá kuráž, on&nbsp;to&nbsp;jen nevidí, žije v&nbsp;pohádce.</span></p>
          <p class="chunk" data-nb-ref-number="38" data-nb-words="10" data-nb-chars="56"><span class="idea" data-nb-ref-number="38" id="idea38" data-nb-words="10" data-nb-chars="56">Kodra to&nbsp;vidí, ale riskuje, kvůli muzice a&nbsp;kvůli jáství:</span></p>
          <p class="chunk" data-nb-ref-number="39" data-nb-words="133" data-nb-chars="738"><span class="idea" data-nb-ref-number="39" id="idea39" data-nb-words="133" data-nb-chars="738">V&nbsp;normálním životě měří šroubky, tady je&nbsp;najednou pan regens chori, velký nebo malý, pořád regens, vedoucí, pořádající, vládnoucí. Pospíšil to&nbsp;taky vidí, ale myslí si, že&nbsp;když pan inženýr Šmidra, takový učený a&nbsp;nábožný pán&nbsp;– tak to&nbsp;snad vidím špatně. Hurválek, ten to&nbsp;snad taky vidí, ale myslí si, že&nbsp;je&nbsp;to&nbsp;jeho povinnost, kromě toho je&nbsp;to&nbsp;intelektuál a&nbsp;oceňuje v&nbsp;tom takovou tu&nbsp;jako estetiku, The Power and the Glory, viva el&nbsp;Cristo Rey! Jako žák asi odebíral <em>Dětskou neděli</em> a&nbsp;má dodnes plnou hlavu mladistvých hrdinů, kteří na&nbsp;jejích stránkách tehdy umírali v&nbsp;tom Mexiku i&nbsp;jinde. Jak to&nbsp;chutná, když zmáčknou, neví a&nbsp;představit si&nbsp;to&nbsp;nedovede&nbsp;– to&nbsp;ostatně nikdo. Doseděl&nbsp;– Doseděl a&nbsp;Šefr&nbsp;– čert ví, co&nbsp;ti&nbsp;vědí, ale možná přece jen něco.</span></p>
          <p class="chunk" data-nb-ref-number="40" data-nb-words="37" data-nb-chars="201"><span class="idea" data-nb-ref-number="40" id="idea40" data-nb-words="37" data-nb-chars="201">Jenom Šmidra nic neví, už&nbsp;se&nbsp;úplně odpoutal od&nbsp;reality, žije už&nbsp;teď v&nbsp;českém království, které přijde, jistě myslí, že&nbsp;je&nbsp;sám jedním z&nbsp;dvořanů, šlechticem, že&nbsp;bude do&nbsp;toho stavu povýšen a&nbsp;bude mít erb.</span></p>
          <p class="chunk" data-nb-ref-number="41" data-nb-words="377" data-nb-chars="2136"><span class="idea" data-nb-ref-number="41" id="idea41" data-nb-words="377" data-nb-chars="2136">To&nbsp;jenom Pteryx ví, totiž taky, ale právě proto, že&nbsp;ví, že&nbsp;neví, „ví“ jaksi lépe než ti&nbsp;druzí: Kráčí tady, aby riskoval kvůli jakési Nicotě, či&nbsp;Prázdnu, čemusi nulovému, co&nbsp;snad právě tím jaksi negativně existuje, protože jeho neexistence je&nbsp;jaksi intensivní. Nemá to&nbsp;všechno vůbec smysl, ale právě tím to&nbsp;druhotně jakoby jakýsi smysl má. Co&nbsp;by&nbsp;tak udělal ing.&nbsp;Šmidra, co&nbsp;by&nbsp;tak udělali ti&nbsp;ostatní zpěváci a&nbsp;dirigent, kdyby jim to&nbsp;Pteryx takhle vysvětlil&nbsp;– doufejme aspoň, že&nbsp;snad uvažuje scestně, že&nbsp;to&nbsp;tak nakonec třeba ani není.&nbsp;– Mašíruje tady a&nbsp;vystavuje se&nbsp;nebezpečí, nepřímo snad i&nbsp;smrtelnému&nbsp;– jak by&nbsp;byl jednou v&nbsp;koncentráku, jeho život by&nbsp;měl pramalou cenu a&nbsp;mohl by&nbsp;být kdykoliv zrušen, třeba i&nbsp;pro zábavu&nbsp;– protože jiná skupina fanatiků, teď náhodou u&nbsp;moci a&nbsp;snad i&nbsp;ve většině, si&nbsp;z&nbsp;nějakého důvodu myslí, že&nbsp;obřadní symbolická anthropofagie, magicky ale prý skutečná&nbsp;– a&nbsp;to, co&nbsp;s&nbsp;ní souvisí, je&nbsp;brzdí v&nbsp;dosažení konečné spásy lidstva&nbsp;– již na&nbsp;této zemi, soudruzi. Ví&nbsp;to&nbsp;a&nbsp;ještě mnoho jiných věcí&nbsp;– a&nbsp;přece mašíruje. Don Quijote bojoval proti větrným mlýnům, protože si&nbsp;myslel, že&nbsp;jsou to&nbsp;obři. Kdyby věděl, že&nbsp;mlýny jsou mlýny, vysral by&nbsp;se&nbsp;na&nbsp;to, ovšem. Protože proti mlýnům, jasně věda, že&nbsp;jsou to&nbsp;mlýny, dokáže bojovat jenom Švejk. Nevím, kde vznikla představa, že&nbsp;Švejk je&nbsp;neloyální zbabělec, zdá se, že&nbsp;v&nbsp;nějakých myslích esenciálněrakouských&nbsp;– kdyby neměl Švejk morální páteř, klidně by&nbsp;na&nbsp;příklad přiznal poručíku Dubovi, že&nbsp;koupil od&nbsp;žida koňak pro nadporučíka Lukáše&nbsp;– rozkazu poslechnout musel a&nbsp;ať si&nbsp;to&nbsp;páni vyřídí mezi sebou&nbsp;– ale ne&nbsp;– zatloukl všechno a&nbsp;raději vypil celou láhev jedním tahem: Kdo se&nbsp;domnívá, že&nbsp;kdyby v&nbsp;lahvi byl jed, Švejk by&nbsp;ho&nbsp;nevypil, nechápe Švejka. Švejk přece pohlédl do&nbsp;tváře Nicoty a&nbsp;jeho humor je&nbsp;zoufalství. Udělal by&nbsp;to, zdánlivě pro nadporučíka Lukáše, věda naprosto jasně, že&nbsp;Lukáš je&nbsp;děvkař a&nbsp;národní zbabělec, ale ve&nbsp;skutečnosti proto, že&nbsp;je&nbsp;to&nbsp;vlastně jedno, prašť jako uhoď, a&nbsp;tak se&nbsp;můžeme např. chovat taky pro změnu třeba loyálně a&nbsp;statečně. Protože podle a&nbsp;zbaběle se&nbsp;chovají ti, kteří si&nbsp;ještě myslí, že&nbsp;se&nbsp;tím dá&nbsp;něco získat, proč se&nbsp;od&nbsp;nich třeba pro změnu neodlišit?</span></p>
          <p class="chunk" data-nb-ref-number="42" data-nb-words="18" data-nb-chars="98"><span class="idea" data-nb-ref-number="42" id="idea42" data-nb-words="18" data-nb-chars="98">Pteryx tady zkrátka mašíruje, protože je&nbsp;z&nbsp;pokolení Švejků, protože je&nbsp;Čech. Tak je&nbsp;to&nbsp;– no&nbsp;jasně.</span></p>
          <p class="chunk" data-nb-ref-number="43" data-nb-words="94" data-nb-chars="497"><span class="idea" data-nb-ref-number="43" id="idea43" data-nb-words="94" data-nb-chars="497">„To se&nbsp;ví,“ dolehl k&nbsp;jeho sluchu opět hlas inženýra Šmidry&nbsp;– recitoval na&nbsp;horním f&nbsp;a&nbsp;občas vyskakoval až&nbsp;někam na&nbsp;bé&nbsp;na&nbsp;cé&nbsp;– „to se&nbsp;ví, že&nbsp;bude zase zavedena šlechta&nbsp;– někteří mají od&nbsp;knížete již své patenty&nbsp;– jeden člověk mi&nbsp;to&nbsp;ukazoval&nbsp;– technických vymožeností ovšem používat nebudou&nbsp;– však Svatý otec byl první, kdo měl instalovaný telefon, ale s&nbsp;mírou, s&nbsp;mírou&nbsp;– pod kontrolou duchovních! Ne&nbsp;jako teď má&nbsp;každá ženská vysávač a&nbsp;pračku&nbsp;– to&nbsp;vede k&nbsp;lenosti a&nbsp;nemravnosti&nbsp;– taky k&nbsp;materialismu&nbsp;–“</span></p>
          <p class="chunk" data-nb-ref-number="44" data-nb-words="61" data-nb-chars="311"><span class="idea" data-nb-ref-number="44" id="idea44" data-nb-words="61" data-nb-chars="311">Pro Krista Pána, co&nbsp;tady dělám? pomyslel si&nbsp;Pteryx, ještě štěstí že&nbsp;on&nbsp;a&nbsp;jemu podobní se&nbsp;k&nbsp;moci nikdy nedostanou&nbsp;– zato nedal Boh svini roby, že&nbsp;by&nbsp;kliala, říkají Slováci. Ale co&nbsp;to&nbsp;říkám? Ti&nbsp;druzí, co&nbsp;vládnou teď, to&nbsp;jsou přece stejní blázni&nbsp;– a&nbsp;Hitler&nbsp;– to&nbsp;bylo totéž. Ani to&nbsp;není pravda, ani to&nbsp;nedává smysl.</span></p>
          <p class="chunk" data-nb-ref-number="45" data-nb-words="75" data-nb-chars="449"><span class="idea" data-nb-ref-number="45" id="idea45" data-nb-words="75" data-nb-chars="449">„Censura tisku, ta&nbsp;se&nbsp;zavede&nbsp;– vlastně zachová&nbsp;– se&nbsp;změnou instrukcí&nbsp;– pryč se&nbsp;změkčilým osvícenským liberalismem! Však koho osvobodil vzbouřený lid, když rozebral Bastilu? Markýze de&nbsp;Sade! Tady to&nbsp;máte, dějiny jsou plné symbolů. Inkvisice! Inkvisice!&nbsp;– A&nbsp;řeknu vám, že&nbsp;bude mít plné ruce práce&nbsp;– někdo řekne&nbsp;– temný středověk!&nbsp;– Já&nbsp;sám vím o&nbsp;případech čarodějnic&nbsp;– a&nbsp;jaká krutost, povězte, je&nbsp;přílišná, má-li se&nbsp;duše zachránit od&nbsp;pekelných trestů?“</span></p>
          <p class="chunk" data-nb-ref-number="46" data-nb-words="17" data-nb-chars="107"><span class="idea" data-nb-ref-number="46" id="idea46" data-nb-words="17" data-nb-chars="107">„Inkvisice?“ řekl Pteryx, probíraje se&nbsp;znovu z&nbsp;vlastních úvah. „Ale to&nbsp;snad přece jenom ne, pane inženýre.“</span></p>
          <p class="chunk" data-nb-ref-number="47" data-nb-words="37" data-nb-chars="251"><span class="idea" data-nb-ref-number="47" id="idea47" data-nb-words="37" data-nb-chars="251">Ing.&nbsp;Šmidra se&nbsp;odmlčel a&nbsp;zadíval se&nbsp;na&nbsp;Pteryga indignovaně maličkýma světlýma očima, připomínajícíma pohled želvy. Nechtěl věřit svým uším. Konečně přece jen uvěřil trpké pravdě a&nbsp;fistulácky vykřikl: „Vy mladí, vy&nbsp;jste tím bolševismem úplně prosáklí!“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kralovstvi_ceske_a_jine_polokatolicke_povidky_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>