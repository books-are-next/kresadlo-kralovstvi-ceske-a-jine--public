<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Nebozezy">
    <meta name="apple-mobile-web-app-capable" content="yes">
    <title>Nebozezy</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jan Křesadlo: Království české a jiné polokatolické povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Království české a jiné polokatolické povídky">
    <meta property="og:title" content="Království české a jiné polokatolické povídky">
    <meta property="og:type" content="book">
    <meta property="og:book:author" content="Jan Křesadlo">
    <meta property="twitter:title" content="Jan Křesadlo: Království české a jiné polokatolické povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kralovstvi_ceske_a_jine_polokatolicke_povidky_014.html">
    <link rel="next" href="./kralovstvi_ceske_a_jine_polokatolicke_povidky_016.html">
    <meta name="nb-order" content="11">
    <link rel="self" href="kralovstvi_ceske_a_jine_polokatolicke_povidky_015.html">
    <meta name="nb-identifier" content="kresadlo-kralovstvi-ceske-a-jine-polokatolicke-povidky-6f9d2da">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2652" data-nb-chars="16171">
    <nav role="doc-toc">
      <ul class="plain section">
        <li><a href="kralovstvi_ceske_a_jine_polokatolicke_povidky_006.html">Království české</a></li>
        <li><a href="kralovstvi_ceske_a_jine_polokatolicke_povidky_007.html">Sektáři</a></li>
        <li><a href="kralovstvi_ceske_a_jine_polokatolicke_povidky_008.html">Čtenář not</a></li>
        <li><a href="kralovstvi_ceske_a_jine_polokatolicke_povidky_009.html">Výletníci</a></li>
        <li><a href="kralovstvi_ceske_a_jine_polokatolicke_povidky_010.html">Temnota</a></li>
        <li><a href="kralovstvi_ceske_a_jine_polokatolicke_povidky_011.html">Sebekritika</a></li>
        <li><a href="kralovstvi_ceske_a_jine_polokatolicke_povidky_012.html">Pes genezaretský</a></li>
        <li><a href="kralovstvi_ceske_a_jine_polokatolicke_povidky_013.html">Vteřina a&nbsp;věčnost</a></li>
        <li><a href="kralovstvi_ceske_a_jine_polokatolicke_povidky_015.html">Nebozezy</a></li>
        <li><a href="kralovstvi_ceske_a_jine_polokatolicke_povidky_017.html">Zjevování</a></li>
        <li><a href="kralovstvi_ceske_a_jine_polokatolicke_povidky_018.html">Jedno ráno a&nbsp;večer v&nbsp;životě Cypriána Belvy</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kralovstvi_ceske_a_jine_polokatolicke_povidky_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="8"><span class="idea" data-nb-ref-number="1" id="idea1" data-nb-words="1" data-nb-chars="8">Nebozezy</span></h1>
        <section>
          <p class="chunk" data-nb-ref-number="2" data-nb-words="119" data-nb-chars="745"><span class="idea" data-nb-ref-number="2" id="idea2" data-nb-words="119" data-nb-chars="745">Vlak zastavil, bylo slyšet rozličné nádražní hluky a&nbsp;do vagonu se&nbsp;začali hrnout další cestující. Voják, klímající v&nbsp;poloprázdném vlaku, mrzutě vyhlédl a&nbsp;sundal nohy z&nbsp;protějšího sedadla. Také ostatní čtyři vojáci směřující ku&nbsp;Praze se&nbsp;poněkud probrali a&nbsp;napřímili. Voják ty&nbsp;čtyři ostatní neznal, byli od&nbsp;jiných útvarů a&nbsp;jiných zbraní, sešli se&nbsp;až&nbsp;ve&nbsp;vlaku, a&nbsp;ačkoliv je&nbsp;jistá solidarita společného osudu svedla dohromady, že&nbsp;si&nbsp;sedli v&nbsp;jednom oddělení, přece jen se&nbsp;spolu příliš nevybavovali. Bylo pravděpodobné, že&nbsp;aspoň někteří z&nbsp;pětice jedou do&nbsp;Prahy načerno a&nbsp;v&nbsp;mentálním klimatu Čepičkovy armády, kdy se&nbsp;podporovalo a&nbsp;odměňovalo udavačství, bylo lepší žádné informace s&nbsp;druhými nesdílet z&nbsp;těch a&nbsp;z&nbsp;těch a&nbsp;opět oněch nasnadě jsoucích důvodů.</span></p>
          <p class="chunk" data-nb-ref-number="3" data-nb-words="234" data-nb-chars="1530"><span class="idea" data-nb-ref-number="3" id="idea3" data-nb-words="234" data-nb-chars="1530">Voják jel ve&nbsp;vlaku nejdéle, skoro od&nbsp;hranic, a&nbsp;proto seděl nejpohodlněji u&nbsp;okna, ale také už&nbsp;byl z&nbsp;kodrcání jízdy nejunavenější a&nbsp;nejotlačenější. Cestu trávil líným pozorováním ubíhající krajiny, pospáváním a&nbsp;pokuřováním, sněním a&nbsp;nevydatnými úvahami. Chvílemi též stručně hovořil s&nbsp;ostatními vojáky, aby se&nbsp;nezdálo, že&nbsp;se&nbsp;snad odtahuje, nebo něco. Nejel na&nbsp;dovolenou, ale na&nbsp;vyšetření plic do&nbsp;vojenské nemocnice na&nbsp;Hradčanech, neboť již delší dobu pokašlával, hubnul a&nbsp;k&nbsp;večeru míval subfebrilní teplotu. Po&nbsp;delší proceduře, kdy byl napřed pokládán za&nbsp;simulanta, pak konečně přijat na&nbsp;marodku, pak vyšetřen v&nbsp;obvodní vojenské nemocnici, kde simulaci potvrdili&nbsp;– a&nbsp;když přes negativní nálezy vojenských odborníků pořád kašlal, hubnul a&nbsp;večer topil, dostal nakonec útvarový lékař, četař aspirant Hrachovina, geniální nápad, že&nbsp;by&nbsp;vojín Parma mohl mít něco s&nbsp;plícema, a&nbsp;poslal ho&nbsp;na&nbsp;ústřední tuberácké vojenské oddělení v&nbsp;Praze na&nbsp;Hradčanech. Tato Hrachovina se&nbsp;stala později primářem v&nbsp;Mostě, ať&nbsp;to&nbsp;každý ví, že&nbsp;neschopní doktoři nejsou jen v&nbsp;zemích anglického jazyka, i&nbsp;když tam je&nbsp;jich asi procentuálně přece jen o&nbsp;něco víc. Ostatně co? Nakonec to&nbsp;byla přece jen zmíněná Hrachovina, která, na&nbsp;rozdíl od&nbsp;ostatních vyšších zdravotních náčelníků, pojala správnou a&nbsp;nasnadě jsoucí diagnostickou hypothesu, takže se&nbsp;jevila mezi vojenskými lékaři jako příslovečný jednooký ve&nbsp;slepeckém ústavě. Blbost má&nbsp;stejně ve&nbsp;vojenském lékařství slavnou tradici, jak ukazuje nejen dobrý voják Švejk, ale nepřímo i&nbsp;jiné klenoty českého písemnictví:</span></p>
          <p class="chunk" data-nb-ref-number="4" data-nb-words="96" data-nb-chars="641"><span class="idea" data-nb-ref-number="4" id="idea4" data-nb-words="96" data-nb-chars="641">V&nbsp;rámci polokatolicity těchto povídek mi&nbsp;například nikdy nebylo jasné, jak mohl člověk, krvácející k&nbsp;smrti, konsumovat řádné katolické manželství, a&nbsp;to dokonce zřejmě s&nbsp;panenskou nevěstou, jak se&nbsp;to&nbsp;dočítáme o&nbsp;Jiřím a&nbsp;Andělce v&nbsp;závěru Bloudění z&nbsp;pera vojenského lékaře, plukovníka zdravotní služby Jaroslava Durycha. Příslušný mechanismus u&nbsp;člověka je, jak známo, na&nbsp;krev, na&nbsp;rozdíl například od&nbsp;včelího trubce, kde se&nbsp;penis nafukuje vzduchem, a&nbsp;není-li krve nazbyt, mechanismus prostě přestane fungovat, protože tělo ve&nbsp;své moudrosti má&nbsp;hierarchii priorit, což by&nbsp;lékař, bez rozdílu náboženského vyznání a&nbsp;vojenské hodnosti, měl snad vědět.</span></p>
          <p class="chunk" data-nb-ref-number="5" data-nb-words="2" data-nb-chars="16"><span class="idea" data-nb-ref-number="5" id="idea5" data-nb-words="2" data-nb-chars="16">Leč neodbočujme.</span></p>
          <p class="chunk" data-nb-ref-number="6" data-nb-words="113" data-nb-chars="668"><span class="idea" data-nb-ref-number="6" id="idea6" data-nb-words="113" data-nb-chars="668">Vojín Parma ve&nbsp;vlaku občas pokuřoval, i&nbsp;když věděl, že&nbsp;má&nbsp;asi něco s&nbsp;plícemi. Jednak byl silný kuřák a&nbsp;nedokázal toho nechat, jednak mu&nbsp;bylo už&nbsp;všecko jedno: můžeme říci, že&nbsp;Parma byl téměř jakýsi desperado. Jeho život, zpočátku slibně se&nbsp;rozvíjející, dostal od&nbsp;soudruhů pro nic za&nbsp;nic takovou ránu, že&nbsp;mu&nbsp;bylo skoro jedno, bude-li žíti dál, či&nbsp;nikoli. Z&nbsp;toho vidíme, že&nbsp;Parma byl jakýsi slaboch, neboť nebyl ani v&nbsp;koncentráku, ba&nbsp;dokonce ani u&nbsp;černých baronů, nýbrž u&nbsp;pěchoty, a&nbsp;všechno, co&nbsp;mu&nbsp;zatím komunisti udělali, bylo jenom tak zvané třídní zničení, provedené ještě poměrně decentně. Neměl věru důvod k&nbsp;zoufalství. Ale někteří lidé jsou rozmazlení, málo platné.</span></p>
          <p class="chunk" data-nb-ref-number="7" data-nb-words="69" data-nb-chars="414"><span class="idea" data-nb-ref-number="7" id="idea7" data-nb-words="69" data-nb-chars="414">Co&nbsp;se&nbsp;týče vlastní nemoci Parmovy, tedy neměl ani tuberu, ani rakovinu, ale pouze psitakosu, čili papouščí nemoc, která se&nbsp;mu&nbsp;usadila na&nbsp;plicích, působíc mírnou chronickou pneumonii. Tuto chorobu ale nechytil od&nbsp;papoušků, jak by&nbsp;se&nbsp;jméno zdálo naznačovat, nýbrž od&nbsp;slepic, resp. z&nbsp;jejich kurníka, ze&nbsp;kterého kdysi pálil slepými z&nbsp;kulometu v&nbsp;rámci nácviku boje o&nbsp;osadu. To&nbsp;však toho času zatím nikdo z&nbsp;lidí nevěděl.</span></p>
          <p class="chunk" data-nb-ref-number="8" data-nb-words="126" data-nb-chars="885"><span class="idea" data-nb-ref-number="8" id="idea8" data-nb-words="126" data-nb-chars="885">Nyní tedy, když vlak zastavil a&nbsp;dovnitř se&nbsp;nahrnuli pasanti, sundal Parma mrzutě nohy z&nbsp;protějšího sedadla a&nbsp;poněkud se&nbsp;napřímil. Na&nbsp;dříve prázdném sedadle proti Parmovi se&nbsp;objevilo několik neurčitých postaviček zřejmě zemědělského charakteru, neboť kromě typického vzezření též výrazně páchli potem a&nbsp;hnojem. Byla zde jakási babka v&nbsp;šátku s&nbsp;neurčitou nazrzlou, asi devítiletou holčičkou a&nbsp;s&nbsp;lepenkovou krabicí, ze&nbsp;které vykukovala slepičí hlava, dále jakýsi stařeček s&nbsp;tváří scvrklou jako vysychající jablíčko a&nbsp;s&nbsp;obrovskýma upracovanýma rukama, připomínajícíma přední pracky krtonožky. V&nbsp;bezzubých ústech držel dýmku z&nbsp;jakéhosi bobulovitého či&nbsp;sukovitého dřeva, neurčitě připomínající styl Augusta Rodina, avšak nekouřil, nýbrž pouze na&nbsp;studeno potahoval. Snad neměl na&nbsp;tabák, snad si&nbsp;zapomněl ze&nbsp;senility zapálit. Dýmka svou sukovitostí se&nbsp;podivuhodně hodila k&nbsp;celkovému dědouškovi.</span></p>
          <p class="chunk" data-nb-ref-number="9" data-nb-words="21" data-nb-chars="114"><span class="idea" data-nb-ref-number="9" id="idea9" data-nb-words="21" data-nb-chars="114">Babka s&nbsp;vnučkou seděly u&nbsp;okna, proti Parmovi, sukovitý děd se&nbsp;uvelebil na&nbsp;druhém konci, aby se&nbsp;mohl opírat v&nbsp;rohu.</span></p>
          <p class="chunk" data-nb-ref-number="10" data-nb-words="4" data-nb-chars="30"><span class="idea" data-nb-ref-number="10" id="idea10" data-nb-words="4" data-nb-chars="30">Prostředek lavice byl prázdný.</span></p>
          <p class="chunk" data-nb-ref-number="11" data-nb-words="36" data-nb-chars="239"><span class="idea" data-nb-ref-number="11" id="idea11" data-nb-words="36" data-nb-chars="239">Poslední pasažér, který hledal volné místo, se&nbsp;tedy posadil tam, šikmo napravo od&nbsp;Parmy, ale víceméně před ním. Zdál se&nbsp;rovněž spíše venkovského rázu a&nbsp;zpočátku dosti nevýrazný. Parma, již znovu snivě poklímávající, mu&nbsp;nevěnoval pozornost.</span></p>
          <p class="chunk" data-nb-ref-number="12" data-nb-words="16" data-nb-chars="107"><span class="idea" data-nb-ref-number="12" id="idea12" data-nb-words="16" data-nb-chars="107">Vlak se&nbsp;hnul a&nbsp;jednotvárně supal plochou smutnou nezajímavou krajinou. Bylo pod mrakem a&nbsp;jakoby nehostinně.</span></p>
          <p class="chunk" data-nb-ref-number="13" data-nb-words="23" data-nb-chars="121"><span class="idea" data-nb-ref-number="13" id="idea13" data-nb-words="23" data-nb-chars="121">Po&nbsp;chvíli se&nbsp;Parma probral z&nbsp;klímání s&nbsp;pocitem, že&nbsp;ho&nbsp;muž naproti upřeně pozoruje. Obrátil se&nbsp;k&nbsp;němu a&nbsp;pozoroval ho&nbsp;také.</span></p>
          <p class="chunk" data-nb-ref-number="14" data-nb-words="226" data-nb-chars="1423"><span class="idea" data-nb-ref-number="14" id="idea14" data-nb-words="226" data-nb-chars="1423">Člověk byl neurčitého věku, oblečen jaksi šedivě. Zdál se&nbsp;být trochu přihrblý, mírný hrbáč, ale zároveň mohutný, jako trpaslík v&nbsp;mírně nadživotním provedení. Měl masivní, těžko slovy popsatelnou tvář, s&nbsp;dlouhým a&nbsp;tlustým, docela rovným nosem, s&nbsp;širokými rty a&nbsp;silnou bradou. Jeho čelo tvořilo nad nosem jakýsi převis, jako skála, ale ne&nbsp;ve&nbsp;formě obvyklých nadočnicových oblouků, jaké mají někteří muži. Čelo se&nbsp;zdálo nezbrázděně masivní, opravdu jako jakási poněkud převislá skála. Muž byl tmavý brunet s&nbsp;nezdravě nažloutlou pletí. Bylo zajímavé, že&nbsp;při celkově venkovském dojmu nebyl opálen. Snad to&nbsp;byl nějaký kramář nebo řemeslník, trávící většinu času pod střechou, v&nbsp;nějakém obchůdku nebo dílně, nejspíš, jak se&nbsp;zdálo, jakoby sklepení. Tváře a&nbsp;bradu měl silně promodralé hustým oholeným vousem. Měl rovné husté černé obočí, zřejmě srostlé, ale nad nosem oholené, aby srostlost odstranil a&nbsp;zmaskoval. Měl černé, hluboce pod čelem zapadlé, daleko do&nbsp;sebe posazené oči, jimiž se, tvrdě a&nbsp;upřeně, díval na&nbsp;Parmu. Zdálo se, že&nbsp;snad ani nemrká. Zpočátku to&nbsp;Parmovi připadalo jenom divné, ale za&nbsp;chvíli mu&nbsp;pohled sraženého muže začal být nepříjemný. Jakási úzkost ho&nbsp;naplňovala, strach z&nbsp;čehosi neznámého, ale zřetelně nepřátelského, a&nbsp;zároveň cítil, jako by&nbsp;se&nbsp;mu&nbsp;jaksi motala hlava. Jeho zorné pole se&nbsp;zužovalo, jako by&nbsp;se&nbsp;ve&nbsp;vlaku smrákalo, viděl teď jasně už&nbsp;jen mužovu tvář s&nbsp;upřenýma očima, vše ostatní mizelo v&nbsp;mlhách.</span></p>
          <p class="chunk" data-nb-ref-number="15" data-nb-words="68" data-nb-chars="385"><span class="idea" data-nb-ref-number="15" id="idea15" data-nb-words="68" data-nb-chars="385">Vzpomněl si, co&nbsp;mu&nbsp;kdysi říkal jakýsi okultista, že&nbsp;totiž proti uhranutí, na&nbsp;které ten okultista pevně věřil, stačí zavřít palce obou rukou do&nbsp;dlaní: tím se&nbsp;prý přeruší nějaké biomagnetické okruhy či&nbsp;snad se&nbsp;uzavřou, nebo co&nbsp;– to&nbsp;už&nbsp;si&nbsp;Parma nepamatoval. Když tehdy slyšel tento výklad, smál se&nbsp;tomu, ale nyní se&nbsp;zdálo, že&nbsp;ta&nbsp;situace kupodivu nastala, proč to&nbsp;nezkusit, za&nbsp;to&nbsp;nic nedá.</span></p>
          <p class="chunk" data-nb-ref-number="16" data-nb-words="90" data-nb-chars="561"><span class="idea" data-nb-ref-number="16" id="idea16" data-nb-words="90" data-nb-chars="561">Zavřel palce pevně do&nbsp;dlaní. Byla-li to&nbsp;jen nějaká autosugesce, nebo zavřel-li tím skutečně nějaké okruhy&nbsp;– ale téměř okamžitě �e mu&nbsp;ulevilo. Úzkost přestala, hlava již nebyla lehká a&nbsp;motavá, vlak se&nbsp;opět vyjasnil. Pohlížel teď na&nbsp;zlého mužíka směle a&nbsp;téměř vyzývavě a&nbsp;sevřené pěsti si&nbsp;položil na&nbsp;kolena, aby je&nbsp;hrbáč viděl. Na&nbsp;mužově tváři se&nbsp;objevil téměř neznatelný úsměv šachisty, oceňujícího tah protihráče. Parma měl náhle pocit, že&nbsp;je&nbsp;opravdu jaksi schován, jako pod nějakým neviditelným zvonem, do&nbsp;kterého hrbáč nemohl proniknout, i&nbsp;když zvenku dotíral.</span></p>
          <p class="chunk" data-nb-ref-number="17" data-nb-words="80" data-nb-chars="496"><span class="idea" data-nb-ref-number="17" id="idea17" data-nb-words="80" data-nb-chars="496">Zatímco dříve nemohl od&nbsp;mužíka odvrátit oči, nyní se&nbsp;klidně opřel o&nbsp;stoleček a&nbsp;díval se&nbsp;z&nbsp;okna, kde míjela normální, celkem nezajímavá česká krajina. Ruce držel stále sevřené v&nbsp;pěsti kolem palců. Avšak uhrančivý hrbatec se&nbsp;zřejmě nevzdával. Parma cítil, jak na&nbsp;něj upírá své pronikavé oči, jak neslyšně žádá a&nbsp;rozkazuje: „Otevři dlaně, otevři dlaně, musíš otevřít dlaně.“ Žádná slova Parma neslyšel, ale cítil, jako by&nbsp;se&nbsp;do&nbsp;něho přelévaly mužíkovy mentální obsahy a&nbsp;pomalá nezdolná ocelová vůle.</span></p>
          <p class="chunk" data-nb-ref-number="18" data-nb-words="145" data-nb-chars="865"><span class="idea" data-nb-ref-number="18" id="idea18" data-nb-words="145" data-nb-chars="865">„Neotevřu, neotevřu,“ říkal si&nbsp;Parma. Neurčitě dlouho trval tento zápas vůlí, který Parmovi připomínal přetahování lana anebo přidržování dveří, do&nbsp;kterých se&nbsp;někdo z&nbsp;vnějšku dobývá. Nesmysl, chtěl si&nbsp;říkat, začínám asi bláznit, nic takového přece není&nbsp;– hypnosa je&nbsp;vědecky uznávaný fakt, ale vyžaduje přímou slovní sugesci&nbsp;– nikde jsem neslyšel ani nečetl&nbsp;– a&nbsp;zdá se, že&nbsp;naopak jsem četl přímé popření, že&nbsp;by&nbsp;bylo možno působit přímo vůlí na&nbsp;vůli, vědomím na&nbsp;vědomí, bez slov, bez nějakých fysických prostředků&nbsp;– a&nbsp;přece pocit, že&nbsp;hrbáč k&nbsp;němu neslyšně promlouvá pouhým vědomím, pouhou vůlí, byl naprosto zřejmý a&nbsp;konkrétní. Hrbáč na&nbsp;Parmu působil zřejmě i&nbsp;teď, když se&nbsp;Parma díval z&nbsp;okna, tedy ani zrakový kontakt s&nbsp;uhrančivýma očima se&nbsp;k&nbsp;tomu nezdál nutný. Parma se&nbsp;potil, ale pořád odolával a&nbsp;dlouho se&nbsp;nic nedělo. Za&nbsp;nějakou dobu, zdá se, hrbáč změnil taktiku:</span></p>
          <p class="chunk" data-nb-ref-number="19" data-nb-words="237" data-nb-chars="1368"><span class="idea" data-nb-ref-number="19" id="idea19" data-nb-words="237" data-nb-chars="1368">Parmovi se&nbsp;začalo chtít kouřit. Ale aby si&nbsp;mohl zapálit a&nbsp;vyšlukovat cigaretu, na&nbsp;to&nbsp;by&nbsp;musel magický závěr povolit. Parma se&nbsp;tedy rozhodl, že&nbsp;kouření odloží na&nbsp;neurčito. Byl sice silný kuřák, ale ještě ne&nbsp;tak náruživý, aby si&nbsp;nedokázal cigaretu odepřít, když bylo třeba. Jako většina lidí vydržel nekouřit v&nbsp;divadle, na&nbsp;koncertě, v&nbsp;kostele atd., nyní, na&nbsp;vojně, po&nbsp;dvě hodiny na&nbsp;stráži&nbsp;– pokud si&nbsp;tam někdy zapálil, tedy jenom z&nbsp;frajeřiny, aby ukázal, sobě i&nbsp;druhým, že&nbsp;kašle na&nbsp;vojenské řády a&nbsp;předpisy a&nbsp;nebojí se&nbsp;nebezpečí odhalení; ale když už&nbsp;tímto způsobem předvedl svou odvahu, neviděl důvod, proč by&nbsp;měl dál zbytečně provokovat osud. Dvě hodiny na&nbsp;stráži nekouřit klidně vydržel&nbsp;– déle než dvě hodiny už&nbsp;do&nbsp;Prahy není&nbsp;– i&nbsp;kdyby snad hrbáč jel celou cestu s&nbsp;nimi až&nbsp;tam. Ale chuť kouřit Parmovi neustále vzrůstala. Byla větší a&nbsp;větší, gigantická, strašná, nikdy v&nbsp;životě se&nbsp;mu&nbsp;snad takhle zoufale kouřit nechtělo. Ach&nbsp;– sáhnout tak do&nbsp;kapsy, vyndat balíček, pocit mnutého svitku v&nbsp;prstech, zapálit, vdechnout, slastné škrábání v&nbsp;průduškách&nbsp;– a&nbsp;je to&nbsp;na&nbsp;dosah!&nbsp;– vždyť to&nbsp;je&nbsp;všechno asi stejně nesmysl, jakýpak uhrančivý hrbáč, proč bych se&nbsp;ho&nbsp;bál? Všechno je&nbsp;to&nbsp;hloupost, babská pověra, dětinství&nbsp;– zbytečně tady suším hubu kvůli nějakým bláznivým, nereálným pocitům. Fantasie mě&nbsp;zavádí, fantasie, to&nbsp;je&nbsp;to! A&nbsp;i&nbsp;kdyby&nbsp;– napřed chci kouřit&nbsp;– a&nbsp;mužíčka vem čert!</span></p>
          <p class="chunk" data-nb-ref-number="20" data-nb-words="25" data-nb-chars="160"><span class="idea" data-nb-ref-number="20" id="idea20" data-nb-words="25" data-nb-chars="160">Co&nbsp;takto uvažoval, ucítil tabák i&nbsp;fysicky. Pod nosem měl přistrčenou otevřenou dvacítku cigaret, kolem ní&nbsp;velká černě chlupatá ruka. „Tu máš, vojáku, zakuř si!“</span></p>
          <p class="chunk" data-nb-ref-number="21" data-nb-words="21" data-nb-chars="121"><span class="idea" data-nb-ref-number="21" id="idea21" data-nb-words="21" data-nb-chars="121">Jako zpitomělý rozvolnil Parma magické sevření a&nbsp;sáhl po&nbsp;cigaretě. Hrbáč mu&nbsp;podal oheň a&nbsp;jeho černé oči se&nbsp;smály. Vyhrál.</span></p>
          <p class="chunk" data-nb-ref-number="22" data-nb-words="35" data-nb-chars="217"><span class="idea" data-nb-ref-number="22" id="idea22" data-nb-words="35" data-nb-chars="217">Zdálo se, že&nbsp;od&nbsp;té&nbsp;chvíle byl Parma vskutku v&nbsp;jakémsi hypnotickém transu, neboť, když se&nbsp;snažil sled událostí později zrekonstruo­vat, časový úsek mezi zapálením cigarety a&nbsp;zastavením vlaku se&nbsp;mu&nbsp;zdál v&nbsp;paměti chybět.</span></p>
          <p class="chunk" data-nb-ref-number="23" data-nb-words="10" data-nb-chars="59"><span class="idea" data-nb-ref-number="23" id="idea23" data-nb-words="10" data-nb-chars="59">Vlak zvolna zastavil. Byli ve&nbsp;větším městě. Hrbáč se&nbsp;zvedl.</span></p>
          <p class="chunk" data-nb-ref-number="24" data-nb-words="10" data-nb-chars="57"><span class="idea" data-nb-ref-number="24" id="idea24" data-nb-words="10" data-nb-chars="57">„Pojď,“ pokynul. Parma šel za&nbsp;ním, jako ovce, jako zombi.</span></p>
          <p class="chunk" data-nb-ref-number="25" data-nb-words="42" data-nb-chars="243"><span class="idea" data-nb-ref-number="25" id="idea25" data-nb-words="42" data-nb-chars="243">Nevěděl, proč to&nbsp;dělá, neuvědomoval si, že&nbsp;má&nbsp;jet až&nbsp;do&nbsp;Prahy. Byl by&nbsp;býval nechal ve&nbsp;vlaku i&nbsp;svůj opasek a&nbsp;čepici, hrbáč ho&nbsp;na&nbsp;to&nbsp;musel upozornit. Zřejmě si&nbsp;nepřál, aby nepředpisově oblečený voják k&nbsp;sobě přitáhl pozornost nějakého důstojníka.</span></p>
          <p class="chunk" data-nb-ref-number="26" data-nb-words="7" data-nb-chars="54"><span class="idea" data-nb-ref-number="26" id="idea26" data-nb-words="7" data-nb-chars="54">Jako zpitomělý sledoval Parma nízkou hranatou postavu.</span></p>
          <p class="chunk" data-nb-ref-number="27" data-nb-words="39" data-nb-chars="239"><span class="idea" data-nb-ref-number="27" id="idea27" data-nb-words="39" data-nb-chars="239">Ven chodbičkou, po&nbsp;schůdkách z&nbsp;vlaku, na&nbsp;perón v&nbsp;hlučící velké nádražní hale pod obrovskou skleněnou střechou na&nbsp;železné, rakousky ornamentálně secesní konstrukci&nbsp;– a&nbsp;dál a&nbsp;dál od&nbsp;vlaku davem. Hrbáč se&nbsp;proplétal, Parma za&nbsp;ním jako automat.</span></p>
          <p class="chunk" data-nb-ref-number="28" data-nb-words="19" data-nb-chars="113"><span class="idea" data-nb-ref-number="28" id="idea28" data-nb-words="19" data-nb-chars="113">Zastavili u&nbsp;stánku s&nbsp;občerstvením. Hrbáč koupil láhev piva, dal si&nbsp;ji&nbsp;od&nbsp;prodavačky otevřít a&nbsp;podával ji&nbsp;Parmovi:</span></p>
          <p class="chunk" data-nb-ref-number="29" data-nb-words="5" data-nb-chars="27"><span class="idea" data-nb-ref-number="29" id="idea29" data-nb-words="5" data-nb-chars="27">„Tu máš, vojáku, napij se!“</span></p>
          <p class="chunk" data-nb-ref-number="30" data-nb-words="86" data-nb-chars="543"><span class="idea" data-nb-ref-number="30" id="idea30" data-nb-words="86" data-nb-chars="543">Ale v&nbsp;té chvíli se&nbsp;Parma zarazil. Jak se&nbsp;prodavačka naklonila, cosi se&nbsp;jí&nbsp;zablyštělo ve&nbsp;výstřihu a&nbsp;přitáhlo Parmovu pozornost. Prodavačka měla na&nbsp;krku křížek, snad zlatý, snad jen pozlacený, snad pouze z&nbsp;nějakého žlutého kovu. Tento pohled Parmu jakoby vzpamatoval. Jakýsi neurčitý představový komplex se&nbsp;vynořil v&nbsp;jeho mysli, spíš směs obrazů a&nbsp;pocitů, než jasné myšlenky, tak jak tomu bývá při usínání, při probuzení a&nbsp;ve spánku: nejasné, archetypické, dětsky primitivní, a&nbsp;přece nebo právě proto zřetelně správné a&nbsp;pravdivé pocity a&nbsp;tušení.</span></p>
          <p class="chunk" data-nb-ref-number="31" data-nb-words="160" data-nb-chars="923"><span class="idea" data-nb-ref-number="31" id="idea31" data-nb-words="160" data-nb-chars="923">Prodavačka byla mladá dívka, se&nbsp;světlými vlasy, modrýma očima a&nbsp;čistým pravidelným oválem tváře. Jak tak stála vedle hrbatce, zdáli se&nbsp;spolu ztělesňovat představu anděla a&nbsp;ďábla, světla a&nbsp;tmy, dobra a&nbsp;zla. Na&nbsp;krku se&nbsp;jí&nbsp;blyštěl zlatý křížek&nbsp;– hohó, to&nbsp;zlato proklaté má&nbsp;hrany ostře špičaté&nbsp;– vzpomněl si&nbsp;na&nbsp;pohádky svého dětství, na&nbsp;pravidlo, že&nbsp;od&nbsp;temných bytostí člověk nikdy nesmí nic přijmout, nebo by&nbsp;nad ním získaly moc, vzpomněl si&nbsp;na&nbsp;nabídnutou a&nbsp;přijatou cigaretu, na&nbsp;to, jak mu&nbsp;ji&nbsp;hrbáč nabízel analogickou frází: „Tu máš, vojáku, zakuř si,“ tak jako teď zase říká: „Tu máš, vojáku, napij se.“ Jako by&nbsp;to&nbsp;byl nějaký rituál, jako to&nbsp;bývá v&nbsp;pohádkách, kde se&nbsp;různé situace v&nbsp;obměnách opakují, většinou do&nbsp;třetice. Cítil, že&nbsp;než přijme třetí dar, čekající v&nbsp;budoucnu, má&nbsp;ještě možnost couvnout, ale že&nbsp;kdyby teď přijal druhý, vstoupil by&nbsp;v&nbsp;hlubší područí zlého mužíka, než v&nbsp;jakém byl dosud, po&nbsp;přijetí daru prvního.</span></p>
          <p class="chunk" data-nb-ref-number="32" data-nb-words="38" data-nb-chars="227"><span class="idea" data-nb-ref-number="32" id="idea32" data-nb-words="38" data-nb-chars="227">Nevěděl proč, ale jaksi to&nbsp;cítil. To&nbsp;vše a&nbsp;ještě mnohem více, i&nbsp;když v&nbsp;nejasné a&nbsp;jakoby zhuštěné formě, proběhlo Parmovou myslí v&nbsp;krátkém okamžiku mezi zablesknutím křížku a&nbsp;podáváním otevřené láhve: „Tu máš, vojáku, napij se!“</span></p>
          <p class="chunk" data-nb-ref-number="33" data-nb-words="28" data-nb-chars="170"><span class="idea" data-nb-ref-number="33" id="idea33" data-nb-words="28" data-nb-chars="170">Parma nevztáhl po&nbsp;láhvi ruku, ale naopak odstoupil. Cosi se&nbsp;dralo na&nbsp;povrch jeho zmalátnělé mysli, jakási dávno zapadlá vzpomínka na&nbsp;něco, co&nbsp;snad kdysi slyšel nebo četl.</span></p>
          <p class="chunk" data-nb-ref-number="34" data-nb-words="13" data-nb-chars="75"><span class="idea" data-nb-ref-number="34" id="idea34" data-nb-words="13" data-nb-chars="75">Parma udělal proti mužíkovi ve&nbsp;vzduchu veliký kříž a&nbsp;jako ze&nbsp;sna recitoval:</span></p>
        </section>
        <section>
          <p class="chunk" data-nb-ref-number="35" data-nb-words="14" data-nb-chars="89"><span class="idea" data-nb-ref-number="35" id="idea35" data-nb-words="3" data-nb-chars="19">Ecce crucem Domini,<br></span>
            <span class="idea" data-nb-ref-number="36" id="idea36" data-nb-words="3" data-nb-chars="24">fugite, partes adversae!<br></span>
            <span class="idea" data-nb-ref-number="37" id="idea37" data-nb-words="5" data-nb-chars="24">Vicit Leo dé&nbsp;tribu Juda,<br></span>
            <span class="idea" data-nb-ref-number="38" id="idea38" data-nb-words="3" data-nb-chars="22">radix David, alleluja!</span>
          </p>
        </section>
        <section>
          <p class="chunk" data-nb-ref-number="36" data-nb-words="1" data-nb-chars="7"><span class="idea" data-nb-ref-number="39" id="idea39" data-nb-words="1" data-nb-chars="7">Prásk!!</span></p>
          <p class="chunk" data-nb-ref-number="37" data-nb-words="14" data-nb-chars="76"><span class="idea" data-nb-ref-number="40" id="idea40" data-nb-words="14" data-nb-chars="76">Láhev se&nbsp;roztříštila o&nbsp;betón nástupiště a&nbsp;střepy a&nbsp;pivo se&nbsp;po&nbsp;něm rozprskly.</span></p>
          <p class="chunk" data-nb-ref-number="38" data-nb-words="10" data-nb-chars="60"><span class="idea" data-nb-ref-number="41" id="idea41" data-nb-words="10" data-nb-chars="60">Když Parma vzhlédl od&nbsp;roztříštěné láhve, mužík už&nbsp;tam nebyl.</span></p>
          <p class="chunk" data-nb-ref-number="39" data-nb-words="9" data-nb-chars="47"><span class="idea" data-nb-ref-number="42" id="idea42" data-nb-words="9" data-nb-chars="47">Parmovi bylo, jako by&nbsp;se&nbsp;náhle probudil ze&nbsp;sna.</span></p>
          <p class="chunk" data-nb-ref-number="40" data-nb-words="32" data-nb-chars="169"><span class="idea" data-nb-ref-number="43" id="idea43" data-nb-words="32" data-nb-chars="169">Vzhlédl a&nbsp;viděl, že&nbsp;vlakvedoucí už&nbsp;píská před jeho vlakem, že&nbsp;ten se&nbsp;už&nbsp;chystá k&nbsp;odjezdu. Na&nbsp;třesoucích nohách se&nbsp;k&nbsp;němu rozběhl a&nbsp;sotva naskočil, vlak se&nbsp;dal do&nbsp;pohybu.</span></p>
          <p class="chunk" data-nb-ref-number="41" data-nb-words="34" data-nb-chars="207"><span class="idea" data-nb-ref-number="44" id="idea44" data-nb-words="34" data-nb-chars="207">Parma šel vlakem a&nbsp;hledal oddělení, kde předtím seděl, neboť teprve teď si&nbsp;uvědomil, že&nbsp;tam nechal aktovku s&nbsp;věcmi do&nbsp;nemocnice. Proplétal se&nbsp;v&nbsp;uličkách a&nbsp;otevíral dveře se&nbsp;vztaženýma rukama jako náměsíčník.</span></p>
          <p class="chunk" data-nb-ref-number="42" data-nb-words="82" data-nb-chars="458"><span class="idea" data-nb-ref-number="45" id="idea45" data-nb-words="82" data-nb-chars="458">A&nbsp;jak tak zvolna přicházel k&nbsp;sobě, vracela se&nbsp;mu&nbsp;i&nbsp;jeho obvyklá skepse: Proč vlastně vyšel za&nbsp;tím mužem, uvažoval, jistě ne&nbsp;kvůli nějaké hypnose, něco takového nejspíš není, a&nbsp;kdyby bylo, on, Parma, je&nbsp;proti takovým věcem přece imunní. Vyšel s&nbsp;tím člověkem na&nbsp;perón, protože si&nbsp;chtěl koupit pivo, prostě proto. Ale nechtěl, aby mu&nbsp;ten člověk platil, a&nbsp;ten potom láhev vzteky rozbil. Stejně už&nbsp;nebyl čas&nbsp;– Parma se&nbsp;musel rychle vrátit do&nbsp;vlaku, aby mu&nbsp;neujel.</span></p>
          <p class="chunk" data-nb-ref-number="43" data-nb-words="87" data-nb-chars="528"><span class="idea" data-nb-ref-number="46" id="idea46" data-nb-words="87" data-nb-chars="528">Ostatně, jaképak vytahování hypnosou z&nbsp;vlaku. Proč by&nbsp;ho&nbsp;ten člověk vlastně chtěl vytáhnout ven, kdyby něco takového nastalo, ačkoliv to&nbsp;ovšem nenastalo? Na&nbsp;co&nbsp;by&nbsp;ho&nbsp;mohl chtít nebo potřebovat? Snad aby ho&nbsp;nějak zneužil?&nbsp;– Nesmysl, přece! Nebo snad i&nbsp;zabil, jako byl prý v&nbsp;Německu ten Haarmann?&nbsp;– Blbost! To&nbsp;snad možná Němci, nebo Angličani, nebo Francouzi a&nbsp;tak, ale určité ne&nbsp;Češi! Trojnásobný nesmysl! Nebo snad, aby ho&nbsp;hypnoticky donutil k&nbsp;nějakému zločinu? Hloupost. To&nbsp;přece neexistuje, leda v&nbsp;nějakých laciných krvácích&nbsp;–</span></p>
          <p class="chunk" data-nb-ref-number="44" data-nb-words="68" data-nb-chars="352"><span class="idea" data-nb-ref-number="47" id="idea47" data-nb-words="68" data-nb-chars="352">No&nbsp;– a&nbsp;protože ten člověk nemohl mít žádný pochopitelný motiv, je&nbsp;jasné, že&nbsp;Parmu nijak a&nbsp;nikam nevytáhl, nehledě k&nbsp;tomu, že&nbsp;by&nbsp;ho&nbsp;vytáhnout ani nemohl. Udělalo se&nbsp;mu&nbsp;prostě trochu špatně&nbsp;– z&nbsp;– z&nbsp;horka&nbsp;– je&nbsp;přece zesláblý, proto ho&nbsp;taky posílají do&nbsp;toho špitálu. Ale na&nbsp;perón vyšel z&nbsp;vlastní vůle, na&nbsp;pivo. Tak to&nbsp;bylo a&nbsp;ne jinak. Jenom žádné nesmysly!</span></p>
          <p class="chunk" data-nb-ref-number="45" data-nb-words="25" data-nb-chars="159"><span class="idea" data-nb-ref-number="48" id="idea48" data-nb-words="25" data-nb-chars="159">Konečně našel oddělení vlaku, kde seděl. Myslel, že&nbsp;už&nbsp;je&nbsp;nikdy nenajde, tak daleko vpředu bylo, neměl ponětí, jak daleko dozadu vlastně sledoval toho člověka.</span></p>
          <p class="chunk" data-nb-ref-number="46" data-nb-words="9" data-nb-chars="50"><span class="idea" data-nb-ref-number="49" id="idea49" data-nb-words="9" data-nb-chars="50">„Á,&nbsp;tak tady seš, brácho,“ vítali ho&nbsp;druzí vojáci.</span></p>
          <p class="chunk" data-nb-ref-number="47" data-nb-words="23" data-nb-chars="125"><span class="idea" data-nb-ref-number="50" id="idea50" data-nb-words="23" data-nb-chars="125">„Už sme mysleli, že&nbsp;tě&nbsp;neuvidíme, že&nbsp;tě&nbsp;ten hrbatej někam vodved. No, hlavně, že&nbsp;von je&nbsp;pryč! Měl, kurva, voči jak nebozezy.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kralovstvi_ceske_a_jine_polokatolicke_povidky_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>