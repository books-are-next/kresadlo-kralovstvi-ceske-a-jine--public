<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kralovstvi_ceske_a_jine_polokatolicke_povidky-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kralovstvi_ceske_a_jine_polokatolicke_povidky-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">Zjevování</p>
			<p class="MLP_text_bez1radku ParaOverride-1">Kdesi v&#160;Anglii, tam, kde se říká „Anglie i&#160;v&#160;angličtině“, totiž v&#160;jihovýchodním cípu ostrova, v&#160;oblasti zvané <span class="MLP_znak_kurziva_11b">East Anglia</span>, je vesnička. Nezáleží na tom, jak se jmenuje ve skutečnosti, ale nelíbí se nám označovat ji jenom jako N nebo X.</p>
			<p class="MLP_text ParaOverride-1">Proto budiž zde zvána třeba <span class="MLP_znak_kurziva_11b">Littlethorpe Quoddam</span>, protože místní jména ve Východní Anglii jsou často jednak sasky starobylá, jako třeba <span class="MLP_znak_kurziva_11b">Shenfield</span>, jednak kombinovaná s&#160;latinou, jako třeba <span class="MLP_znak_kurziva_11b">Bradwell</span>-<span class="MLP_znak_kurziva_11b">juxta</span>-<span class="MLP_znak_kurziva_11b">Mare.</span></p>
			<p class="MLP_text ParaOverride-1">Vesničky ve Východní Anglii však už dávno nejsou vesničky, jak si je představujeme, protože v&#160;nich nebydlí žádní skuteční vesničané. Obyvatelé vesničky Littlethorpe Quoddam mají většinou všelijaká normální zaměstn<a id="_idTextAnchor009"></a>ání v&#160;blízkém okresním městě, kam dojíždějí svými auty, nebo dokonce až v&#160;Londýně, v&#160;kterémžto případě nechávají svá auta na nádraží ve zmíněném městečku a&#160;dále pokračují vlakem.</p>
			<p class="MLP_text ParaOverride-1">Žije zde také dosti lidí, kteří nepracují nikde, protože mají tzv.&#160;<span class="MLP_znak_kurziva_11b">private income</span>, akcie, peníze v&#160;bance v&#160;dostatečné míře, aby jim úroky stačily na živobytí, a&#160;tak podobně. Někteří obyvatelé se ovšem živí místně, jako třeba poštmistr, majitelé dvou či tří obchůdků, učitelé na obecné škole, místní anglikánský farář a&#160;různí drobní poskokové, spojení s&#160;domácnostmi mohovitějších občanů: posluhovačky, zahradníci, čeledínové na statku a&#160;tak různě.</p>
			<p class="MLP_text ParaOverride-1">Není zde však krav, slepic, hnoje apod. jako v&#160;normálních evropských vesnicích, jak si je běžně představujeme. V&#160;Littlethorpe Quoddam je ovšem také „farm“, podle našich pojmů spíš velkostatek než statek, ale krávy, ovce atd., které se tam pěstují, jsou po celý rok za vesnicí na pastvištích, velikých ohrazených lukách, kde se pouze dekorativně z&#160;dálky vyjímají, aniž by snad nějak výrazně páchly či jinak na sebe nepříjemně upozorňovaly.</p>
			<p class="MLP_text ParaOverride-1">Littlethorpe Quoddam se celkově podobá jakési zahrádce, ve které byly rozestaveny dekorativní hračkové domečky, až na to, že je to všechno ve skutečné velikosti, hračkové stavby i&#160;stromoví.</p>
			<p class="MLP_text ParaOverride-1">Těmto utěšeným domečkům, z&#160;nichž některé jsou značně staré a&#160;některé se tak aspoň tváří, vévodí poměrně nízký kostelík s&#160;typickou čtverhrannou věží, jako se někdy dělají věže do šachových figurek.</p>
			<p class="MLP_text ParaOverride-1">Tento kostelík, zasvěcený svatému Audoenovi, neboli Owenovi, biskupu rouenskému, je velice starý, avšak jeho nynější podoba pochází hlavně ze začátku patnáctého století. Z&#160;tohoto období je zřejmě i&#160;dřevěná klenba stropu, kde z&#160;konsolí vykukují polychromované hlavičky, snad karikatury tehdejších sousedů, způsobem u&#160;nás v&#160;Čechách neznámým. Avšak malinká a&#160;úzká dvířka do sakristie a&#160;na věž prozrazují, že vlastní tělo budovy je ještě podstatně starší, z&#160;doby, kdy průměrný člověk neměřil snad ani těch 150&#160;cm jako v&#160;pozdějším středověku. Také omšelé hlavy některých chrličů zvenčí ukazují nejmíň na třinácté století, i&#160;když skulptura nad hlavním portálem, ačkoliv se snaží tvářit goticky, přece jen bezpečně prozrazuje původ z&#160;počátku dvacátého století. Nejspíš zde byl původní, rozpadnuvší se portál opraven a&#160;nahrazen neogotickým, jak se asi tehdy domnívali, k&#160;nerozeznání věrně napodobeným. Pro dnešní oko však má portál cosi neurčitelně, ale zřetelně secesního, co ho jednoznačně určuje a&#160;datuje. Avšak původní středověké jsou kromě chrličů a&#160;architektury i&#160;zbytky fresek, které se bledě dívají ze stěn, a&#160;několik zřejmě opravdu starých sošek. Tak za kazatelnou je vidět znázornění Nejsvětější Trojice s&#160;pěkným vousatým Bohem Otcem, držícím kříž s&#160;vyzáblým Synem, avšak Ducha svatého v&#160;podobě holubice zub času již zcela rozhlodal. Zubu času však asi nelze přičíst zmizení poloviny hlavy svaté Markéty, jinak rozeznatelné podle roztomilého dráčka u&#160;nohou. Zdá se, že zde asi zapracovali puritáni v&#160;době občanské války. Novější věky ale zanechaly v&#160;kostelíku i&#160;známky positivnější. Tak v&#160;pravé postranní lodi se nachází ve zdi pěkný náhrobek jakéhosi barokního zazobance, oděného a&#160;upraveného celkově na způsob Shakespeara, s&#160;rukou položenou na umrlčí lebce. Z&#160;nápisu v&#160;typech již dosti čitelných se dovídáme jeho jméno, datum smrti a&#160;že byl gentlemanem: Z&#160;poučné tabulky zavěšené vedle si pak doplníme, že to byl kupec, který zbohatl obchodem v&#160;zámoří, takže si pak koupil místní <span class="MLP_znak_kurziva_11b">manor house</span> neboli zámeček. Z&#160;minulého století pochází okno za hlavním oltářem, znázorňující divotvorné rozmnožení dvou ryb a&#160;pěti chlebů, a&#160;dvoumanuálové varhánky, umístěné, po anglickém způsobu, dole v&#160;lodi.</p>
			<p class="MLP_text ParaOverride-1">Věčné světlo, hořící před gotickým svatostánkem ve zdi, v&#160;koutku, u&#160;kříže, stolice a&#160;u&#160;klekadla vyložený návod, jak konati svatou zpověď a&#160;jiné obdobné jevy, prozrazují, že jsme u&#160;tak zvaných ang­lokatolíků, následovníků oxfordského hnutí, neboli u&#160;tzv.&#160;„vysoké církve“, High Church. Ta by chtěla zpátky k&#160;Římu, ale netroufá si z&#160;těch a&#160;z&#160;těch důvodů se jenom tak bezostyšně odtrhnout, a&#160;tak dává své sympatie najevo jen jaksi nepřímo a&#160;ostýchavě. V&#160;celém kostele je kromě kadidla, staroby a&#160;zbožnosti a&#160;celkové chrámovosti cítit i&#160;zvláštní teple plesnivou vlhkost, typickou pro deštivé podnebí Anglie.</p>
			<p class="MLP_text ParaOverride-1">Celková atmosféra kostelíka je zvláštním způsobem klidná a&#160;příjemná, což neopomíjejí zdůrazňovat rozliční jednotlivci, zapisující svá jména, adresy a&#160;komentáře do vyložené knihy návštěv. Jen občas se některý tvrdý protestant indignovaně pozastavuje nad neurčitě katolickým rázem svatyně. Kolem kostela se rozkládá obvyklý hřbitov bez navršených rovů, pouze s&#160;roztroušenými kameny, porostlými břečťanem a&#160;mechem a&#160;vyčuhujícími z&#160;neposekané trávy. Holubi a&#160;hrdličky se ozývají ve stromoví a&#160;celý kostel i&#160;s&#160;okolím dýše zvláštním oproštěně melancholickým mírem.</p>
			<p class="MLP_text ParaOverride-1">Onoho letního podvečera, kdy slunce, nahlížející do západního okna, načervenale barvilo gotické ornamenty na hlavním oltáři, konala se v&#160;kostelíku zkouška sboru, neboli „choir practice“.</p>
			<p class="MLP_text ParaOverride-1">Skupinka asi deseti mužů a&#160;žen, zubatě anglického a&#160;středostavovského vzezření, seděla v&#160;lavicích na pravé straně kněžiště a&#160;před nimi stál místní regens chori, občanským povoláním poštmistr. Z&#160;nějakého důvodu bývají poštmistrové, snad po celém západním křesťanstvu, vedoucími kostelními hudebníky, a&#160;tak tomu bylo i&#160;v&#160;Littlethorpe Quoddam. Zpěváci vyluzovali jakousi klasickou polyfonii v&#160;latinském jazyce, neboť Druhý vatikánský koncil, jehož rozhodnutí se ovšem podrobili i&#160;anglokatolíci, ještě nenastal, a&#160;naopak byla dosud v&#160;oficiální i&#160;neoficiální katolické církvi v&#160;moci encyklika <span class="MLP_znak_kurziva_11b">Motu proprio</span>. Sbor zakončil krucánkovitou kadencí na posledním <span class="MLP_znak_kurziva_11b">amen</span><span class="MLP_znak_kurziva_11b CharOverride-2">,</span><span class="MLP_znak_kurziva_11b"> </span>sbormistr ještě různě napomenul a&#160;upozornil na úskalí nastávajícího nedělního provedení, poděkoval jim a&#160;prohlásil zkoušku za ukončenou. Chrchlajíce a&#160;tlumeně hovoříce počali zpěváci odevzdávat noty archivářce, vylézat z&#160;lavic a&#160;odebírat se ke vchodu, zatímco sbormistr vypínal motor varhan a&#160;zamykal hrací stůl. V&#160;malých dvířkách do sakristie se objevil „rector“, čili anglikánský farář, dejme mu co nejjednodušší jméno&#160;– John Smith&#160;– a&#160;představme si ho jako poněkud olysalého blondýna středního věku a&#160;výšky, s&#160;brýlemi a&#160;dvěma velkými předními zuby. Přistoupil jakoby ostýchavě k&#160;almarovitému, nedbale, avšak zazobaně oděnému muži s&#160;bradkou, který předtím zpíval ve sboru bas, a&#160;oslovil ho tiše skřehotavým, jakoby buzerantským hlasem, jaký vyrábí zejména oxfordská universita: „Richard, would you mind a&#160;drink with me?“&#160;– „Oh, not at all, old chap, not at all,“ odpověděl oslovený Richard podobně skřehotavě, i&#160;když asi o&#160;oktávu hlouběji, a&#160;pak oba i&#160;s&#160;farářem zmizeli malými gotickými dvířky do sakristie a&#160;odtud jinými malými dvířky ven na hřbitůvek. Almarovitý Richard se musel v&#160;malých dvířkách hluboce předklonit a&#160;lézt tak zvaně na štorc. Mezitím se ostatní sboristé došvitořili k&#160;hlavnímu vchodu a&#160;počali též odcházet a&#160;rozcházet se ke svým domovům.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1"><span class="MLP_znak_kurziva_11b">The Rectory</span><span class="MLP_znak_kurziva_11b CharOverride-2">,</span> neboli fara, byla budova rovněž středověká a&#160;značně rozlehlá. The reverend John Smith se v&#160;ní musel cítit dosti opuštěně, protože jako anglokatolík nebyl ženat a&#160;neměl ani děti. O&#160;pořádek a&#160;hlavní večerní jídlo se mu starala kostelníkova žena, zahradu obstarával kostelník, ale ti na faře ani nebydleli. Světlo skomírajícího dne svítilo skrze zeleň keřů malými okny kosočtvercových tabulek, zasazených do olověné mřížky, a&#160;osvěcovalo středověkou světnici s&#160;nízkým trámovým stropem a&#160;obrovským krbem, ve kterém se dalo sedět u&#160;ohně. Pokud v&#160;něm oheň nehořel, měl ovšem funkci zcela opačnou, totiž jakéhosi nepříjemného vlhkého větrání a&#160;čišení, jako by se do místnosti otevírala chladivá skalní sluje. Podlaha byla cihlová, sem tam pokrytá nevydatnými zašlými koberečky, stěny vybílené, už trochu do žluta, nábytku poskrovnu. U&#160;velkého trnožového stolku seděl reverend Smith se svým mohutným arogantním hostem a&#160;popíjeli whisky z&#160;vhodných skleniček. Na vedlejším stolku stál broušený „decanter“.</p>
			<p class="MLP_text ParaOverride-1">Zpočátku hovořili pouze společensky, včetně o&#160;počasí, jak je mezi Angličany zvykem, až nakonec kněz udeřil přímo <span class="MLP_znak_kurziva_11b">in medias res.</span></p>
			<p class="MLP_text ParaOverride-1">„Richarde,“ řekl, „předpokládám, že se nedomníváš, že bych já byl bláznem?“</p>
			<p class="MLP_text ParaOverride-1">„Vůbec ne, starý brachu, vůbec ne,“ hlaholil žoviálně Richard.</p>
			<p class="MLP_text ParaOverride-1">„Znám tě přece již dlouho a&#160;vždy jsi byl pravým vzorem mentální stability!“</p>
			<p class="MLP_text ParaOverride-1">Nyní snad už můžeme reprodukovat další konversaci volněji, bez ohledu na anglický způsob vyjadřování, protože uvedené příklady v&#160;pokroucené češtině již zajisté splnily svůj úkol navození atmosféry a&#160;koloritu.</p>
			<p class="MLP_text ParaOverride-1">„Totiž,“ pokračoval kněz, „já myslím, že snad začínám halucinovat.“</p>
			<p class="MLP_text ParaOverride-1">„Ale to jistě ne,“ řekl Richard, „buď jist, že je to pouze v&#160;tvé mysli.“</p>
			<p class="MLP_text ParaOverride-1">V&#160;Evropě chodí na psychiatrii lékaři zaměření filosoficky a&#160;umělecky, felčaři spekulativní a&#160;kontemplativní, v&#160;Anglii naopak ti, kteří jsou na normální medicínu příliš tupí, protože u&#160;bláznů se to tak nepozná. Tímto dalším rozdílem mezi ostrovní říší a&#160;zbytkem Evropy nejlépe vysvětlíme plochou a&#160;stupidní reakci Richardovu, který byl primářem v&#160;jednom provinčním blázinci nedaleko Littlethorpe Quoddam, kdežto ve vesnici pouze bydlel. Protože byl musikální a&#160;měl krásný bas, účastnil se i&#160;bohoslužebných zpěvů v&#160;místním anglokatolickém kostelíku.</p>
			<p class="MLP_text ParaOverride-1">„Inu,“ vykládal kněz dále, „přál bych si, abys měl pravdu, ale nevím. Stalo se mi, už nevím po kolikáté, že když jsem takhle sám, hlavně večer, po soumraku, přišel do kostela, viděl jsem tam před mariánským oltářem, tam, co máme sanctissimum&#160;– viděl jsem tam klečet takového divného člověka. A&#160;to i&#160;když byl kostel zamknutý, čili se tam přede mnou nemohl dostat normálně dveřmi. Má na sobě takovou jako uniformu, jako snad německou, čepici ovšem na hlavě nemá, uniformu zelenou a&#160;na zádech takový jako modrý pruh. A&#160;na nohavicích takové jako lampasy, taky modré. Vždycky tam klečí, dívá se na oltář, ale ústy nepohybuje, modlí se snad jenom v&#160;duchu. Když k&#160;němu přijdu blíž, tak se vždycky rozplyne&#160;– ale jak poodstoupím, je tam zase. Bývá tam skoro každý den, objeví se vždycky tak asi v&#160;osm a&#160;po desáté se rozplyne. Jeden čas se přestal vyskytovat, tak už jsem měl radost, že to přestalo, ale to se začal zase ukazovat ráno. Druzí lidé ho, myslím, nevidí, byl tam několikrát i&#160;při ranní mši a&#160;nikdo si ho, zdá se, nevšiml&#160;– kdyby ho viděli tady na vesnici, jistě by vzbudil pozornost&#160;– a&#160;pak, ta divná uniforma. Prosím tě, co to je? Myslíš, že začínám bláznit?“</p>
			<p class="MLP_text ParaOverride-1">Ale Richard ho ujišťoval, že si to nemyslí, i&#160;když si to myslel. Pronesl pak na knězovu adresu plytkou a&#160;dosti stupidní řeč v&#160;tom smyslu, že si to jenom namlouvá, že je to jenom v&#160;jeho mysli, a&#160;že, nebude-li se tím zabývat, jistě to zase zmizí. Zmínil se také o&#160;tom, že by John měl jet na dovolenou, nejlépe někam za hranice k&#160;teplému moři a&#160;také, že by to neměl s&#160;tím oxfordským hnutím přehánět a&#160;aspoň se oženit. Nejlepší psychiatrické autority přece tvrdí, že duševní nevyváženosti (Richard neřekl nemoci) pocházejí z&#160;pohlavní zdrženlivosti.</p>
			<p class="MLP_text ParaOverride-1">„Kdybych já byl arcibiskupem canterburským,“ pravil důstojně psychiatr Richard, „nařídil bych, že všichni anglikánští kněží musí mít ženu, a&#160;bylo by. Potom by tě přešly tyto mystické&#160;– é&#160;– výstřednosti.“</p>
			<p class="MLP_text ParaOverride-1">Předepsal mu ještě nějaký melleril a&#160;pak se odporoučel.</p>
			<p class="MLP_text ParaOverride-1">Reverend John Smith osaměl a&#160;měl pocit, že se nic nedověděl a&#160;že si to všechno mohl klidně odpustit, tj. onen pocit, jaký mají rozumní lidé po konversaci s&#160;většinou odborníků na mentální zdraví.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Podivné zjevení však po mellerilu nezmizelo, nýbrž opakovalo se se zvláštní pravidelností téměř den co den a&#160;pak rok co rok. Reverend Smith si na strašidlo už pak jaksi zvykl a&#160;rozhodl se, že nejlepší způsob bude jeho existenci přijmout, avšak o&#160;ní nikde a&#160;s&#160;nikým nehovořit. Když se ho Richard příležitostně zeptal, jak mu je a&#160;zda zjevení ještě vidí, odpověděl John, že je mu již dobře, a&#160;o&#160;vidění se nezmínil. V&#160;tomto kontextu to pak vypadalo, že už nic nevidí a&#160;nic ho nestraší, ačkoliv explicitně nic nepopřel, a&#160;tudíž nelhal. Tento způsob povoluje jak církev katolická, tak i&#160;anglokatolická, a&#160;asi všechny a&#160;říká se mu tajná zámlka, latinsky <span class="MLP_znak_kurziva_11b">reservatio mentalis.</span></p>
			<p class="MLP_text ParaOverride-1">John si na zjevení zvykl pomalu tak, že když se stalo a&#160;v&#160;daný čas se neobjevilo, byl až nesvůj a&#160;přistihoval se při myšlence, jestli se snad duchovi něco nestalo. Zdálo se totiž, že zjevení je vystaveno různým vlivům jako normální živý člověk, např. vlivu počasí. V&#160;zimě se někdy objevovalo v&#160;jakési vyvatýrované kombinéze, jako mívali vojáci na manévrech v&#160;Norsku, když je ukazovala televize, pouze s&#160;tím rozdílem, že duch měl na ní výrazné žluté pruhy jakoby po acetonové barvě.</p>
			<p class="MLP_text ParaOverride-1">Jednou se také stalo, že se duch zjevoval a&#160;mizel celou noc po tři dny. Tehdy, ačkoliv to bylo v&#160;zimě, měl na sobě jenom své normální tenké zelené šaty s&#160;modrými pruhy a&#160;zřetelně trpěl zimou, neboť byl bledý, třásl se a&#160;cvakal zubama. Tehdy zůstal John s&#160;duchem v&#160;kostele po celou noc a&#160;modlil se za jeho spásu, protože se domníval, že to snad trpí v&#160;očistci.</p>
			<p class="MLP_text ParaOverride-1">Po oněch třech nocích se pak duch asi dva či tři večery neobjevil vůbec.</p>
			<p class="MLP_text ParaOverride-1">John byl zprvu duchem zcela zaujat, ale pomalu si na něj zvykal. Zprvu si chtěl o&#160;zjevení vést deník, ale pak se rozhodl proti tomu, kdyby to u&#160;něj někdo našel, mohl by to přece použít jako důkaz, že reverend John Smith je blázen.</p>
			<p class="MLP_text ParaOverride-1">Tak se duch zjevoval prakticky každý den, buď večer, nebo ráno po téměř deset let. Přišel Druhý vatikánský koncil a&#160;John, na pokyn anglokatolického biskupa, přijal jeho reformy.</p>
			<p class="MLP_text ParaOverride-1">Obrátil jeden postranní oltář směrem k&#160;věřícím, zredukoval, ke své žalosti, latinu na minimum, omezil i&#160;chorál a&#160;polyfonii a&#160;vpustil do kostela hloupé kytaristy, zpívající nejapné, nepoetické texty k&#160;hlučné oplzlé hudbě, která rozčilovala a&#160;rozptylovala, místo aby vedla k&#160;usebrání ducha. Ačkoliv to vše shledával obtížným a&#160;těžko snesitelným, podroboval se bez reptání a&#160;snažil se v&#160;tom nalézt i&#160;zalíbení, neboť šlo o&#160;nařízení církve římskokatolické, k&#160;níž tajně náležel a&#160;která je vedena přímo Duchem svatým prostřednictvím římského papeže, jenž, jakmile pronáší ex cathedra soudy, týkající se víry a&#160;mravů, stává se neomylným. Někteří z&#160;Johnova stádce nepřežili tyto reformy, odpadli buď zcela, nebo se dali k&#160;jiným církvím, ale záhadný uniformovaný duch zůstal věrný svatému Owenu. Co však bylo nejpodivnější: tento duch se zdál stárnout, šedivět a&#160;vrásčitět tak, jak čas pokračoval. Byl asi stejně starý jako John, i&#160;stárli spolu, ale duch vždy o&#160;něco rychleji. Jednoho dne, k&#160;překvapení Johnovu, se duch objevil v&#160;civilním obleku. Zjevoval se tak ještě nějakou dobu, ale stále méně a&#160;méně, vynechával a&#160;nesetrvával tak dlouho jako předtím, zdálo se též, jako by byl méně zřetelný, průhlednější, stínovější, až nakonec se přestal vyskytovat úplně.</p>
			<p class="MLP_text ParaOverride-1">Je nutno dodat, že John byl zmizením ducha jaksi zklamán, ba rozlítostněn, byl na něj již zvyklý.</p>
			<p class="MLP_text ParaOverride-1">Nicméně pokračoval v&#160;modlitbách za tohoto ducha, jehož pokládal za duši v&#160;očistci, a&#160;také při mši na něho pamatoval při vzpomínkách na mrtvé.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Tak plynula léta a&#160;překulilo se jich dalších dvacet. Reverend John Smith byl nyní již starý člověk. Mnoho se změnilo, svět se stal ještě surovější a&#160;cyničtější než v&#160;jeho mládí, objevy vědy se zdály ještě hostilnější k&#160;článkům křesťanské víry než kdy předtím. Ale John Smith netrpěl pocitem, že snad promarnil svůj život ve službě nesmyslu, neboť jeho víra zůstala neotřesená, obecná, pevná, živá a&#160;stálá.</p>
			<p class="MLP_text ParaOverride-1">Nelitoval ani toho, že nepoznal ženu&#160;– bral to vážně a&#160;skutečně nepoznal&#160;– byl jak rozhodný anglokatolík, tak i&#160;naštěstí hyposexuál­ní&#160;– jediné, čeho litoval, bylo, že nemá děti&#160;– ale i&#160;to odevzdaně poroučel Bohu. Jak léta šla, nedostavovalo se pořád žádné oslnivé mystické poznání, jak v&#160;mládí doufal, že se ho snad dobere, nicméně přece jen jaksi dozrával, moudřel a&#160;smiřoval se se světem. Snad tedy toto bylo ono poznání&#160;– méně výrazné a&#160;dramatické, než si představoval, snad svou subtilností se vymykalo přímému jasnému rozpoznání své povahy či podstaty, ale přesto snad bylo s&#160;ním. Nevěděl to a&#160;ani ho to už nijak nezajímalo. Viděl mnoho tragedií a&#160;malých skrytých dramat ve své vesničce a&#160;v&#160;těchto osudech se mu odrážel celý velký svět jako v&#160;kapce vody. Ačkoliv téměř necestoval, rozuměl nyní dokonale světu a&#160;jeho běhu, jak se odrážel na malém vzorku či modelu ve vesničce Littlethorpe Quoddam, a&#160;poznával z&#160;vlastní zkušenosti to, co mu vždy sdělovali autoři asketických a&#160;mystických spisů: že svět je marný, pomíjivý, zdroj utrpení, ale přitom má, paradoxně, i&#160;jakousi krásu, vznešenost a&#160;moudrost. Viděl-li nyní třeba jen břečťan na náhrobním kameni, nebo pavouka v&#160;síti v&#160;koutku starého kostela, jeho duše ty věci jaksi tiše do sebe zabírala, chápala je jediným intuitivním aktem poznání a&#160;prožívala nad nimi zvláštní rozkoš a&#160;smutek, stavy, které nelze žádným způsobem popsat slovy, protože jazyk nebyl na jejich líčení vytvořen. Miloval všechno, lidi ve vesnici, ať byli jakkoli malicherní a&#160;hnusní, přírodu, ať byla při své kráse jakkoli krutá, slunce, déšť i&#160;mlhu, koloběh dní a&#160;střídání ročních období. Ale nejvíc ze všeho nyní miloval raný podzim, kdy jablka zrají a&#160;vlákna babího léta se lesknou v&#160;mírném slunci, protože toto období nejlépe odpovídalo celkovému rozpoložení jeho stárnoucího ducha.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Jednoho dne, v&#160;září, byl právě taková mírný a&#160;jasný den, jaký reverend Smith tolik miloval. A&#160;toho dne, někdy kolem desáté dopoledne, ho cosi pobídlo, aby vstoupil do kostelíka. Slunce začínalo právě šikmo dopadat okny epištolní strany a&#160;rozsvěcovalo sloupy a&#160;chrámové lavice. V&#160;paprscích jasného, jakoby křišťálového světla bylo vidět poletující zrnka prachu, která zářila jako hvězdy v&#160;hlubinách vesmíru. Nejasné reflexy slunce na vybílených stěnách zdůrazňovaly jejich vápenitou zrnitost a&#160;zářily odrazem růžově, žlutě, modře a&#160;zelenavě. Všechno to mělo jakousi zvláštní zrnitě tvrdou krystalickou čistotu, suchou, voňavou, sladkou a&#160;blaživou. Kostel byl prázdný a&#160;nesmírně příjemný.</p>
			<p class="MLP_text ParaOverride-1">Reverend Smith postoupil do levé boční lodi, kde byl ve zdi při mariánském oltáři svatostánek, aby zde vykonal krátkou pobožnost před sanctissimem.</p>
			<p class="MLP_text ParaOverride-1">Když zabočil do postranní lodi, zpozoroval však s&#160;nelibostí, že v&#160;lavici už někdo klečí. Tuto nelibost však ihned potlačil jako projev nekřesťanského sobectví&#160;– ovšem, každý má právo na zbožnost v&#160;kostele&#160;– není-li proto jemu přána samota&#160;– so what&#160;– je třeba to mile snášet pro společné blaho.</p>
			<p class="MLP_text ParaOverride-1">Zbožný orant byl již také stařec, měl bílou hlavu, kterou na temeni skvrna slunce rozpalovala do platinova. Měl široká, poněkud zakulacená ramena v&#160;tweedovém saku. Nebyl to zřejmě nikdo z&#160;vesnice. Reverend Smith pocítil zvědavou potřebu uvidět jeho tvář, což si odůvodnil tím, že neznámý třeba potřebuje nějakou duchovní podporu či útěchu, proto se snad přišel modlit do vzdáleného vesnického kostelíka, utopeného v&#160;polích, lukách a&#160;stromech; a&#160;že on, jak je to vlastně jeho povinností, pohledem do tváře modlícího snad pozná co a&#160;jak, co dělat, či zda vůbec něco dělat. Když pokročil až na úroveň cizincovy tváře, poznal s&#160;překvapením, že je to jeho bývalý duch, či zjevení. Ovšem, zestárl o&#160;dalších dvacet let, ale byl to pořád on. Jako ve snu pokročil kněz směrem ke klečícímu: Teď zmizí, pomyslel si, když se přiblížil do vzdálenosti, ve které se zjevení vždy ztrácelo. Ale tentokrát duch nezmizel. Fascinován postupoval John stále blíže a&#160;blíže, až nakonec, zcela neanglicky, vztáhl ruku a&#160;dotkl se ramena klečícího muže. Rameno bylo zcela hmotné a&#160;solidně cítil zřetelně chlupatý tweed a&#160;pod ním ramenní kloub, pokrytý svalstvem. Ani teď se zjevení nerozplynulo. Muž otočil svou známou tvář ke knězi: „Co je?“ řekl anglicky s&#160;nějakým cizím přízvukem.&#160;– „Vyrušuji snad? Chcete kostel snad zavřít? Promiňte, zabral jsem se do&#160;– do rozjímání: Mám totiž tady k&#160;tomu kostelu zvláštní vztah. Vy jste místní rektor, že ano?&#160;– Snad by vás to mohlo zajímat, je to dost zvláštní příběh, myslím.“</p>
			<p class="MLP_text ParaOverride-1">Cizinec se posadil v&#160;kostelní lavici a&#160;pokynul knězi, aby si sedl vedle. Stále ještě zmaten a&#160;fascinován posadil se reverend Smith vedle náhle se zhmotnivšího ducha.</p>
			<p class="MLP_text ParaOverride-1">„Promiňte,“ řekl cizinec svým zvláštním přízvukem, který reverendovi připadal jako italský nebo španělský&#160;– nedostatečnou redukcí nepřízvučných vokálů a&#160;hrčivým jazyčným <span class="MLP_znak_kurziva_11b">r</span>&#160;– „snad bych se vám měl představit. Jsem –“&#160;řekl nějaké jméno, které anglickému sluchu reverendovu znělo nesmírně exoticky a&#160;nevyslovitelně&#160;– „a&#160;pocházím z&#160;Československa.“ Jako správný Angličan neměl reverend Smith vůbec žádnou představu, co nebo kde je Československo&#160;– zprávy o&#160;sovětské invazi v&#160;roce šedesát osm se po něm beze stopy svezly jako voda po kachním peří. Nevěděl snad ani, že papír, který v&#160;jeho dětství přivezl voják Chamberlain vzduchem z&#160;Mnichova a&#160;o&#160;kterém všichni tvrdili, že zabránil hrozící válce&#160;– že tento papír měl co dělat s&#160;Československem. Nevěděl také, že bohémijský král Polyxenes a&#160;princ Florizel z&#160;Shakespearovy hry souvisejí vlastně s&#160;tímto Československem, ani jakým je to způsobem a&#160;proč je to tam všechno špatně. Věděl pouze, že Československo je jakási vzdálená země, kdesi daleko ve světě, na hranicích Asie, ne-li už přímo v&#160;Asii, a&#160;že tam snad vládnou komunisté, kteří se jistě, <span class="MLP_znak_kurziva_11b">no doubt</span><span class="MLP_znak_kurziva_11b CharOverride-2">,</span> dostali k&#160;moci řádnými demokratickými volbami většiny lidu, a&#160;tudíž tam tedy teď mají, co chtěli.</p>
			<p class="MLP_text ParaOverride-1">Cizinec pokračoval: „Jako chlapec, v&#160;roce devatenáct set čtyřicet sedm, jsem navštívil Anglii v&#160;rámci jakéhosi zájezdu&#160;– podrobnosti nejsou důležité&#160;– a&#160;okolnosti tomu chtěly, že jsem se náhodou zastavil tady v&#160;tom kostelíku. Udělal na mne dojem svou zvláštní tichou krásou a&#160;mírem&#160;– víc než kterýkoliv kostel jiný&#160;– z&#160;nějakého důvodu. Asi tři roky nato se stalo, že jsem byl z&#160;politických důvodů od tehdejších stalinských komunistů zatčen, obžalován z&#160;věcí, které jsem ani neudělal a&#160;které by, ve slušném státě, nebyly žádný zločin, ani kdybych je byl udělal&#160;– zkrátka byl jsem dlouho vyšetřován&#160;– i&#160;s&#160;použitím různých metod mučení, pak souzen a&#160;odsouzen na dvacet let pracovního tábora.</p>
			<p class="MLP_text ParaOverride-1">Během vyšetřovací vazby jsem byl příliš zmaten a&#160;poděšen, abych mohl jasně myslet, ale po nějakém čase v&#160;pracovním táboře se moje mysl zase začala dostávat do pořádku a&#160;rozhodl jsem se, že musím koncentrák přežít. To vyžadovalo adaptaci na poměry, jednak materiální, jednak, a&#160;to hlavně, psychologickou.</p>
			<p class="MLP_text ParaOverride-1">Četl jsem kdysi o&#160;jógických cvičeních a&#160;zdálo se mi, že ta by mohla být pro udržování duševní rovnováhy ve vazbě užitečná. Stálo v&#160;té brožuře, jak jsem si pamatoval, také, že cvičící si má v&#160;mysli utvořit, či ve vzpomínce najít nějaké místo krásy, míru a&#160;klidu a&#160;představovat si intensivně, že v&#160;tom místě je&#160;– kdykoliv je v&#160;nějakém prostředí či situaci, která na něho nepříjemně působí a&#160;ze které nemůže uniknout. To se zdála být rozumná rada. Pátral jsem v&#160;mysli po takovém místě a&#160;kupodivu se mi s&#160;neobyčejnou jasností vynořil váš kostelík. Kdykoliv mi bylo zle, kdykoliv jsem měl pocit, že to tam nervově nevydržím, utíkal jsem se v&#160;mysli do něj. Představoval jsem si vždycky, že klečím tady u&#160;toho oltáře a&#160;sytím se klidem a&#160;mírem kostela a&#160;této postranní kaple. Dělal jsem to pak pravidelně každý den po práci, ale někdy i&#160;jindy, jak bylo třeba. Představoval jsem si to tak intensivně, že jsem míval i&#160;pocit, jako bych tady skutečně fysicky byl, jako bych tu byl opravdu přítomný. Myslím, důstojný pane, že váš kostel mi v&#160;těch létech zachránil zdravý rozum. Potom jsem byl propuštěn a&#160;tak zvaně amnestován&#160;– režim se poněkud změnil a&#160;zhumanisoval&#160;– to by bylo dlouhé vykládání, které by vás nudilo&#160;– takže jsem pak tyto myšlenkové návštěvy vašeho kostela pomalu přestal pěstovat.</p>
			<p class="MLP_text ParaOverride-1">Teď se mi ale naskytla příležitost k&#160;návštěvě Anglie&#160;– mám tu příbuzné, emigranty&#160;– sice až daleko odtud&#160;– ale neodolal jsem, abych se sem dnes nerozjel. A&#160;vidím, že je to tady pořád stejné.</p>
			<p class="MLP_text ParaOverride-1">Váš kostel mi opravdu velice pomohl v&#160;těch těžkých létech.</p>
			<p class="MLP_text ParaOverride-1">Dovolte&#160;– dovolte, abych něco věnoval na&#160;– na opravy&#160;– na udržování&#160;– chrámu,“ člověk se zmátl a&#160;koktal, vytáhl menší bankovku&#160;– „je to&#160;– je to maličkost&#160;– ovšem, že to neodpovídá&#160;– není to&#160;– proporcionální, ale aspoň jako&#160;– symbolické gesto.&#160;– Děkuji vám!&#160;– Sbohem!“</p>
			<p class="MLP_text ParaOverride-1">Zjevení vstrčilo knězi bankovku do kapsy, vylezlo druhým koncem z&#160;lavice, a&#160;než se reverend vzpamatoval, zabouchly se už za ním dveře hlavního vchodu.</p>
			<p class="MLP_text ParaOverride-1">Kněz se chtěl za ním ještě rozběhnout, ale než se vymotal z&#160;lavice, slyšel už nastartování a&#160;odjezd automobilu.</p>
		</div>
</body>
</html>