<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kralovstvi_ceske_a_jine_polokatolicke_povidky-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kralovstvi_ceske_a_jine_polokatolicke_povidky-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">Temnota</p>
			<p class="MLP_text_bez1radku ParaOverride-1">Torba pohlédl na slunce, které pálilo mázdrou kouřových mračen, a&#160;pomyslel si, že je to ten olověný měďák indiána Ratzapise z&#160;románu <span class="MLP_znak_kurziva_11b">Der Gang der blinden Schlange</span> od Böhlera a&#160;Ladislava Klímy. Kus toho vyšel v&#160;českém překladě v&#160;Klímově „festšriftu“, k&#160;sedmdesátému výročí jeho zrození a&#160;dvacátému jeho smrti&#160;– přesně onoho fatálního <a id="_idTextAnchor004"></a>roku devatenáct set čtyřicet osm. Ještě to vyšlo&#160;– pěst Pracujícího lidu se svírá sice jistě, ale pomalu, spis měl však už předmluvu, ve které se jakýsi jelimánek naivně snažil smířit Klímu s&#160;marxismem. Vzápětí se pak nad českým duchem zavřela smrdutá hladina sovětského azijství&#160;– odpočívej v&#160;pokoji. Všude kolem, na marťanských kopečcích hlíny, se hemžili mladí lidé obojího pohlaví, kteří však se podobali spíše rekreantům u&#160;vody než dělnické třídě v&#160;boji za nové ocelové srdce republiky. Dívky měly různé slušivé plavečky a&#160;opalovačky, brýle proti slunci a&#160;na hlavách šátky, koketně uvázané ve formě turbanů, různých kokrhelů, středověkých točenic a&#160;kočičích oušek. Podobně, i&#160;když jednodušeji, byli upraveni i&#160;přítomní jinoši. Psal se nějaký ten rok padesát dva nebo tak. Všichni dělali na výkopu nějakých snad příkopů či zákopů pro vložení potrubí, nevím, jak se tomu správně říká, ale moc toho nepodělali. To však vlastně nevadilo. Akt brigády byl aktem spíše sakrálním než praktickým&#160;– manifestací dobré vůle a&#160;splynutí s&#160;dělnickou třídou, ostatně předáci na stavbě Nových hutí Klementa Gottwalda museli často úporně přemýšlet, jak a&#160;kde studenty zaměstnat&#160;– podle nezaručené legendy dávali prý různým studentským brigádám postupně vykopávat a&#160;zase zahazovat tentýž zákop&#160;– na tom vlastně nezáleželo, šlo o&#160;princip.</p>
			<p class="MLP_text ParaOverride-1">Torba pozoroval kritickým okem nejapné hemžení budoucích mozků republiky. Dělali vždycky v&#160;partách po třech&#160;– nereálnost mythu o&#160;fysické rovnosti mužů a&#160;žen jim ještě nedošla&#160;– jeden kopal, jeden házel a&#160;jeden vozil kolečko. I&#160;mužské trojice však udělaly za šichtu asi tolik jako jeden jediný profesionální dělník za stejnou dobu, kdyby se příliš nepřetrhl. Torba to věděl, protože jím několik posledních let byl. Byl totiž v&#160;roce 49 třídně zničen, ale nedal se, takže nyní byl již třídně obnovován.</p>
			<p class="MLP_text ParaOverride-1">Podrobnosti netřeba popisovat: Tak zvanou klíčovou úlohu zde sehrál bývalý zaměstnanec Torbova otce, který se stal papalášem, ale na rozdíl od jiných nezapomněl na jakési dobrodiní, prokázané mu kapitalistou za protektorátu. Dobří lidé jsou všude, ve všech partajích, tak jako naopak všude jsou svině a&#160;hyeny, kterých bývá asi procentuálně víc. Záleží ovšem na režimu, do jaké míry se mohou svobodně rozvinout. Torbova přítomnost na brigádě byla podmínkou úmluvy: Přijmeme vás zpátky, ale musíte příští prázdniny na brigádu do Ostravy&#160;– ale s&#160;radostí, soudruzi.</p>
			<p class="MLP_text ParaOverride-1">Kolem pinožících se studentů prošel důstojně vysoký mladík s&#160;pršinosem podlouhlého typu. Byl oděn v&#160;bezvadné modráky, na kterých byly dosud stopy složení ve skladu, a&#160;na hlavě měl americky působící čepičku s&#160;kšiltem, tak zvanou baseballovou, odpovídající barvy. V&#160;ruce třímal velitelská a&#160;koordinační lejstra. Jakási velice subtilně, ale přece jen zřetelně přehnaná velkoměstskost ukazovala, že mladík pochází z&#160;nějaké maloměstské honorace.</p>
			<p class="MLP_text ParaOverride-1">Byl to Bartoněk, velitel brigády, jinak studující historie a&#160;příslušník vládnoucí kluko- čili pedokracie. Byl již teď placeným asistentem, ačkoliv ještě neukončil studia, a&#160;měl též vydanou vědeckou knihu: Monografii o&#160;zvěrstvech Američanů v&#160;jihozápadních Čechách, kterých se dopouštěli na civilním obyvatelstvu v&#160;roce 1945. Byla to politicky navýsost důležitá kniha, zaměřená na ovlivnění lidového povědomí, jež bylo zvyklé znásilňování, krádeže hodinek apod. spojovat spíše s&#160;bratrskými sovětskými vojsky. Měla-li Bartoňkova kniha nějaký dopad na zaostalé masy, je otázka, ale zaplaceno za ni dostal hned a&#160;pozvedla ho i&#160;kádrově.</p>
			<p class="MLP_text ParaOverride-1">Bartoněk pochopitelně na brigádě fysicky nepracoval a&#160;také nebydlel s&#160;ostatními smrtelníky v&#160;kasárnách vytvořených ze tříd nějaké místní školy Měl své vlastní appartement v&#160;bytě řídícího, který byl toho času na dovolené. Tento byt s&#160;ním sdílela jeho milenka Jiřina Jimramová, podle celkového vzezření též veliká proletářka z&#160;dobré maloměstské rodiny Když byli spolu v&#160;soukromí, libovali si asi, jak krásně na ty blbé komunisty vyzrávají. Tohoto typu jich byla většina: Někteří tyto své postoje a&#160;zkušenosti později, v&#160;emigraci, dali literárně k&#160;dobrému, jako druh odboje či disidentury. Příroda je zkrátka krutá a&#160;blbost neodpouští, i&#160;kdyby se halila maškarádou nějakého vyššího etična, nebo co, neboť zatím všichni, co plavali, plavou a&#160;plavat nepřestanou. To pak, soudruzi, platí i&#160;po sametové revoluci, která nám mezitím nastala. Zatímco hloupý Torba musel být kvůli nedostatečnému čestprácičkování delší dobu prostým vojínem a&#160;pomocným dělníkem, nebýt vděčného papaláše, byl by jím zůstal na neurčito, či nadobro, kráčel chytrý Bartoněk od úspěchu k&#160;úspěchu. Zajisté bude brzo honorovaným docentem či vědeckým pracovníkem akademie, potřebujeme mladé, schopné lidi, soudruhu&#160;– a&#160;pak už bude v&#160;suchu. Leda, že by v&#160;roce šedesát osm překalkuloval a&#160;nestačil včas zase vycouvat&#160;– to se pak mnoha z&#160;nich stalo&#160;– ale nebojte se, soudruh Bartoněk se zajisté trvale neztratí ani v&#160;tom případě. Nyní však jsme ještě daleko daleko před tzv.&#160;srpnovými událostmi.</p>
			<p class="MLP_text ParaOverride-1">Torba pozoroval mizející záď velitelovu a&#160;v&#160;duchu zaklel.</p>
			<p class="MLP_text ParaOverride-1">Poté si utřel čelo a&#160;seskočil do výkopu. Uchopil lopatu a&#160;nakládal kolečko hlínou, kterou předtím sám vykopal. Až to udělá, rovněž kolečko sám, po prkně, vyveze. Torba pracoval sice v&#160;trojici, ale ta byla v&#160;jeho případě pouze nominální. Jako přece jen podezřelý buržuj byl dán na pozorování a&#160;zkoumání dvojici dělnických studentů, tak zvaných ádékářů, prověřených až po špičky prstů, kteří šli na universitu bez maturity, pouze s&#160;ročním švindlkursem ADK, akademie dělnických kádrů to snad znamenalo. Také, že ano, aby pozvedli buržoovu morálku a&#160;naučili ho poctivé manuální práci&#160;– ukázat mu, tak nějak, soudruzi, jak to má dělat, že ano.</p>
			<p class="MLP_text ParaOverride-1">Soudruzi Miška a&#160;Knestl byli vskutku dělníci, ale s&#160;lopatou neměli nikdy co do činění. Jeden byl původně krejčí a&#160;druhý holič. Jejich fysické vybavení je rovněž k&#160;těžké tělesné práci nepředurčovalo, nýbrž k&#160;metám podstatně vyšším. Byli oba malí, hubení a&#160;jaksi žlučovití. Co se týče duševna, byli to tak zvaní politikáři, jak to už tradičně bývá u&#160;příslušníků jejich řemesel. Jejich práce ve výkopu spočívala hlavně v&#160;tom, že seděli na hrudách, pokuřovali a&#160;zapřádali s&#160;Torbou politické hovory, snažíce se ho, tak zvaně, chytit v&#160;řeči. Byli na to ovšem příliš hloupí, ale protivné to bylo stejně. Kromě toho bylo též třeba odvést nějakou práci. První den neudělali skoro nic, protože Torba dělal jen svou práci, tj. kopání a&#160;nakládání a&#160;vyvážení se téměř nekonalo. Když je proto Bartoněk káral, prohlásili Miška a&#160;Knestl, že Torba je brzdí, jak však doufají, nikoli úmyslně. Druhý den tedy začal Torba dělat raději všechno sám. Protože byli také placeni, i&#160;když hůř než skuteční kopáči (a předpokládalo se, že značný díl své mzdy věnují na Koreu, nebo co to tenkrát bylo), dělal Torba Miškovi a&#160;Knestlovi vlastně otroka. Nerozčilovalo ho to však příliš, bral existenci soudruhů již jako nevyhnutelný přírodní jev, s&#160;nímž je nutno počítat a&#160;bez reptání mu čelit, jako déšť, sníh, vítr, mouchy, mravence a&#160;fakt, že musí kálet. Stoje uvnitř výkopu, rozháněl se Torba schopně s&#160;lopatou, jak ho to poslední tři roky naučily, a&#160;poskytoval celkový estetický pohled na zdravého mladého muže v&#160;akci, podobně jako nás těší pohled na skákající delfíny nebo utíkající koně. Byl to dobře rostlý mladík poněkud nadprostřední výšky s&#160;pravidelnou intelektuální tváří. Byl pěkně opálený a&#160;dosti svalnatý, ale ne přehnaně. Naproti tomu soudruzi Miška a&#160;Knestl, kteří seděli na hrudách a&#160;pokuřovali, se podobali hubeným mrzutým opičkám. Byli už oba dosti vrásčití, snad byli starší než ostatní studenti, ádékáři často bývali. Miška byl menší z&#160;obou, suchý a&#160;trochu předkloněný. Jeho tvář měla vskutku cosi myšího, v&#160;dlouhém nose, ustupující bradě, malých černých očkách a&#160;význačných boltcích. Měl dlouhý placatý hrudník a&#160;slabé paže. Knestl byl trochu větší, rovněž hubený, ale bobulovitě a&#160;sukovitě svalnatý, jako starý kmen růže. Měl vlasy na ježka a&#160;sprostou zamračenou tvář s&#160;bambulatým nosem. Vypadal jako nakreslený od Lady.</p>
			<p class="MLP_text ParaOverride-1">Slunce pálilo, Torba házel lopatou a&#160;soudruzi pokuřovali, provokujíce.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Tváře fízlů se podobaly nejrozličnějším zvířatům: nejvíc prasatům a&#160;hyenám, ale bylo zde i&#160;něco koček, kolčav, zlých psů, mulů a&#160;jeden velbloud. Ačkoliv možná, myslel si Torba, že se mi tak jen zdají, protože vím, co jsou zač. Kdybych to o&#160;nich nevěděl, nenapadlo by mi to asi vůbec, ještě bych před nimi i&#160;něco řekl a&#160;šel bych do zášivny. Nicméně se bystře rozhlížel a&#160;snažil se vrýt si jednotlivé tváře do paměti. Ale těžko: bylo jich tam jako máku snad do sta, nebo i&#160;přes: Zatímco v&#160;Torbově mysli probíhaly právě popsané mentální procesy, otvíral mechanicky hubu a&#160;vyluzoval s&#160;dalšími sedmi lidmi kulturní úderku:</p>
			<p class="MLP_text ParaOverride-1">„My za mir i&#160;pesnju étu / ponesöm ljudjam po svetu / pusť ona v&#160;serdcax ljudej zvučit /&#160;– vperëd, šagaj za mir“&#160;– (ruština přepsaná oxfordskou transliterací) v&#160;čtyřhlasé úpravě pro smíšený soubor soudruha Smolíčka. Torba zpíval bas.</p>
			<p class="MLP_text ParaOverride-1">Tímto způsobem se octl ve velesvatyni stavebních fízlů, kteří tady zřejmě dávali pozor nejen, aby se nerozkrádalo, ale taky aby se ideologicky nedeviovalo&#160;– bože!, co se jich na tom živilo!</p>
			<p class="MLP_text ParaOverride-1">Kdyby se tam chtěl vetřít soukromě, zajisté by neuspěl a&#160;ještě by z&#160;toho měl popotahování, proč ho to jako zajímá. Ale takhle tam snadno pronikl v&#160;útrobách této šestnáctinohé modrobílé zvučící trojské krávy, kterou tam přivedl muzikolog soudruh Smolíček, aby pokrokově zabučela fízlům čtyřhlasou sovětskou animírku.</p>
			<p class="MLP_text ParaOverride-1">Bylo to nakonec docela zajímavé, ale málo platno: Torba už se taky prostituoval. Nejen, že dělal zkoušky z&#160;marxismu, chodil na manifestace a&#160;byl právě na budovatelské brigádě&#160;– to dělají všichni, to se musí&#160;– ale teď se i&#160;aktivně zapojil do kulturní úderky! Čert mu ostatně to vytahování napískal. Na co musel, jako blbec, číst notičky, které soudruh Smolíček na kavalci pod ním smolil do sešitku a&#160;zpíval nahlas rodící se linii basu? Smolíček vzhlédl a&#160;Torba byl polapen: „Á,&#160;soudruhu, á,&#160;kolego, a&#160;tak ty jsi muzikant a&#160;zpěvák!&#160;– No tak to je dobře, právě potřebujeme basáka, soudruzi mě pověřili sestavením kulturní úderky pro aktív bezpečnostních referentů&#160;– nemáme čas to dlouho nacvičovat, tak to vítáme člověka, který spolehlivě čte.“&#160;– a&#160;Torba se již třepotal v&#160;síti. Jen drápkem uvázl a&#160;již chycen ptáček celý.&#160;– „Naša volja tvorže čem granit.“</p>
			<p class="MLP_text ParaOverride-1">Smolíček se uklání, prasata, hyeny, kolčavy, zlí psi, mulové a&#160;velbloudi aplaudují lidskýma rukama (Torba zjišťuje teď též ježka)&#160;– tak teď už vypadneme&#160;– ale ne, ještě ne&#160;– bohoslužba dosud neskončila. Potlesk utuchá a&#160;Smolíček oznamuje, že jako další číslo zazpívá soudruh Klen ruskou národní píseň&#160;– jako bychom neměli dost národních písní vlastních, vlezdoprdelisti!</p>
			<p class="MLP_text ParaOverride-1">Smolíček otvírá piano a&#160;zasedá&#160;– a&#160;Torbovi padá mázdra z&#160;očí: No ano&#160;– ovšem, že ho dřív nepoznal! Viděl ho takhle už nejmíň jednou, ale spíš víckrát. Piano se v&#160;jeho představě jaksi napřimuje, bednovatí, narůstá mu další manuál, kolem se dělají bradavice rejstří­ků, vepřed rostou sloupky předního positivu&#160;– no ano!&#160;– jméno Smolíček je přece mnohokrát zmíněno v&#160;té monografii o&#160;pražských varhanách a&#160;varhanících&#160;– soudruh pochází ze staré dynastie chrámových varhaníků, nejmíň čtyři generace ve službách církve svaté&#160;– teď ovšem už zase naopak&#160;– inu koho chleba jíš, toho píseň zpívej. Torbu to nijak nešokovalo, jen byl rád, že přičinlivý a&#160;zdánlivě fanatický dirigent je taky ředkev, že ho tedy neudá, neshodí, leda v&#160;případě krajní nutnosti a&#160;třeba ani pak ne.</p>
			<p class="MLP_text ParaOverride-1">Na scénu vstupuje soudruh Klen. Je to ten druhý, co zpíval s&#160;Torbou bas. Torba ho dosud ani pořádně nezaznamenal. Všiml si pouze, že má na onu dobu nezvyklou krátce přistřiženou černou bradku. Torba měl z&#160;ostatních členů kulturní úderky trochu jako strach a&#160;nevěřil jim&#160;– držel se tudíž stranou. Domníval se, že to musí být skalní případy, když se přihlásili do úderky&#160;– oni si to možná mysleli každý o&#160;těch všech ostatních, takže Torba byl asi rovněž skalním případem v&#160;sedmi rozličných myslích.&#160;–</p>
			<p class="MLP_text ParaOverride-1">Soudruh Klen se uklání a&#160;kráčí k&#160;pianu, o&#160;něž se elegantně a&#160;tak zvaně nonšalantně opírá. Vypadá velmi pěkně v&#160;modré svazácké košili a&#160;bílých plátěnicích a&#160;úderka (nastoupila v&#160;uniformě, Torbovi košili někdo půjčil: na vojně ho sice do ČSM zapsali, ale nikdy se o&#160;to nezajímal a&#160;ani košili si nekoupil) poněkud lidově. Dost vysoký, tak asi 180, štíhlý, vlasy na americký crewcut a&#160;s&#160;tou bradičkou. Tvář pravidelná, skoro až příliš krásná, nyvé mandlové oko, vypadá skoro jako štíhlá holka, převlečená a&#160;namaskovaná za mladíka. Smolíček odbrnkává melancholicky-ruskou předehru a&#160;soudruh spouští:</p>
			<p class="MLP_verse_-12-12- ParaOverride-1">Ax, ty, nočeňka,<br/>nočka tëmnaja,<br/>nočka tëmnaja,<br/>ej, nočka seraja…</p>
			<p class="MLP_text ParaOverride-1">Ukazuje se, že soudruh Klen má krásný basbaryton, měkký, ale přirozeně nosný a&#160;zpěvný, kulatý, jemně vibrující jako cello v&#160;rukou virtuosa. Lahoda. Také písnička je pěkná. Není v&#160;ní nic o&#160;slunci Stalinovi, ani o&#160;svobodě sovětského člověka, nad niž není větší, ani o&#160;borbě za mír, jenom o&#160;noci, temné a&#160;šeré noci, kterou první strofa pouze oslovuje čili apostrofuje, s&#160;patřičným opakováním ruské lidové šíře.</p>
			<p class="MLP_verse_-12-12- ParaOverride-1">Čtož ty, nočeňka,<br/>obtumanilas’,<br/>nočka tëmnaja,<br/>nam prinaxmurilas’?</p>
			<p class="MLP_text ParaOverride-1">Zpívá teď krásně, medově a&#160;dojemně Klen a&#160;Torbovi svítá:</p>
			<p class="MLP_text ParaOverride-1">Vždyť to je vlastně protest song, podaný formou tak nenápadnou, jak jen možno, ale přece jen zřejmou.</p>
			<p class="MLP_text ParaOverride-1">„Ach, ty noci, noci temná,“ praví píseň mezi řádky, ale jasně, „noci černá, noci mrazivá, sibiřská, carská, tence na rudo natřená, středověká, zastaralá, mračno obskurantismu. Co ses, noci, nočeňko, na nás vyvalila, mrákotou obestřela, cože ses, noci temná, u&#160;nás přinachmuřila, kurvo mizerná, proč sis tam, noci, nočeňko, v&#160;prdeli v&#160;Asii nezůstala, co nám sem lezeš, potvoro, co tě to napadlo, přivalit se až doprostřed Evropy, čert nám tě byl dlužen, noci, nočeňko ty sovětská!“</p>
			<p class="MLP_text ParaOverride-1">Klen skončil a&#160;shromáždění zaburácelo. Lidová píseň měla podstatně větší úspěch než borba za mír. Byl-li to pouze medový hlas zpěvákův, smutná ruská melodie, nebo i&#160;skrytý smysl písně, zřejmý snad i&#160;fízlům, částečně třeba též nedobrovolným, nedalo se určit. Úspěch však byl. Poté úderka za potlesku vypadla a&#160;odebrala se k&#160;ubikacím, neboť co následovalo, byly už tajné transakce fízlonošů.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">„Jo tož, dež sem bel ešče malé chlapčisko, chodile zme takému velkému sedlákovi na podmáslé&#160;– však kulakovi&#160;– už je s&#160;ňém též konec“&#160;– vykládá soudruh Knestl veselou příhodu. Soudruh Knestl je ze země pestré orlice, která rodí takéto koňstvo, ale Holomóc nebo Brno nejsou hodny jeho génia. Naopak ho soudruzi vyslali do Prahy, ať se vzdělává lépe a&#160;radostněji, našim pracujícím to nejlepší. „A&#160;on se nechál slyšet, že keho tám chytne, tomo dá bečiskem. A&#160;tož zme šle do kaplečke a&#160;tam bel takové ten Kristus domordované, s&#160;tó třtinó, ecce homo, však, pravda, takové ten plašmoška. Tož teho zme vzale a&#160;postavele do teho sklepa s&#160;tém podmáslím, a&#160;ztropjéc hluk zme hutékle. Ale skovále zme se za plotem, že bode prča. A&#160;též bela. Jag ten kulak veleťél s&#160;bečiskem a&#160;do teho sklepo, však tam belo dobře zvenka vedět, takovy to belo sklepisko klenuty, a&#160;teď vedi, že tam při tém podmásľu čapí jakési chlap&#160;– belo tam šero jag ve sklepi a&#160;ešče belo večér&#160;– ale vedět, co se tám děje, belo dost dobře. A&#160;tož on: ‚Tož te pacholko, te me bodeš na podmáslé chodět?‘&#160;– Vzal bečisko a&#160;jag ho beje, tag ho beje, teho Krista domordovaného&#160;– hehehehehe.“&#160;–</p>
			<p class="MLP_text ParaOverride-1">Ale nikdo se jaksi nesměje. Představa sochy zmučeného člověka, do které sedlák ještě ke všemu mlátí bičem&#160;– ono to nějak vadí, na to nemusí být člověk věřící. A&#160;kdyby byl i&#160;aspoň malinko, vybledle, vzpomínkou na dětství&#160;– a&#160;to jsou zatím prakticky všichni&#160;– musel by se srdečně zhrozit. Taky, že, co ten blbec říká „kulak“, jako kdyby u&#160;nás byli ňácí kulaci&#160;– nejsou, tak jako u&#160;nás nejsou koležští asesoři&#160;– ale, to se ví, oni nám tady dělají Rusko i&#160;ve věcech, kde se to nemusí.</p>
			<p class="MLP_text ParaOverride-1">Rozmarná příhoda soudruha Knestla padá jaksi na neúrodnou půdu&#160;– několik lidí se sice zasmálo, ale zřejmě nuceně, napůl ze strachu, napůl z&#160;rozpaků&#160;– a&#160;taky jen krátce. I&#160;vlastní mekot soudruha Knestla rychle utuchá, jako by odvát jakýmsi hrůzně prázdným rozlehlým prostorem. Po smíchu zůstává nepříjemné ticho, z&#160;něhož se rodí jakási tíseň.</p>
			<p class="MLP_text ParaOverride-1">„Pojďte třeba něco zpívat,“ navrhuje kdosi, „ať nám něco zazpívá tady Klen.“</p>
			<p class="MLP_text ParaOverride-1">Brigádníci sedí na dvorku, či jakési zahrádce, zkrátka na trávníku před svou ubikací a&#160;baví se, snad to má vedení i&#160;nařízeno nějakým řádem, pěstovat kolektivního ducha i&#160;po práci. Slunce se zlatavě sklání, komíny fabrik vypadají najednou vznešeně a&#160;krásně.</p>
			<p class="MLP_text ParaOverride-1">„Tak dobře,“ říká Klen, „ale ať Torba zpívá s&#160;sebou.“</p>
			<p class="MLP_text ParaOverride-1">„No tak dobrá, ale jakou?“ ptá se Torba.</p>
			<p class="MLP_text ParaOverride-1">„Ňákou snad národní slezskou, ne, když jsme tady. Umíš Nocko, nocko nocko čmava?“</p>
			<p class="MLP_text ParaOverride-1">„Umím, co bych neuměl.“</p>
			<p class="MLP_text ParaOverride-1">„Tak dobrá, tak mi dělej druhej hlas.“</p>
			<p class="MLP_text ParaOverride-1">A&#160;zpívají: Zpívají pěkně. Klen to nabral hodně hluboko a&#160;krásně mu to zní, ale přitom má měkkou barytonovou barvu, jako cello. Torba improvisuje druhý hlas, tak, jak to snad slyšel v&#160;rozhlase, nebo kdysi ve škole, tak jak cítí, že se to k&#160;té písničce hodí a&#160;vždycky dělá, chromatickým protipohybem shora.</p>
			<p class="MLP_obrazky_-12-12-"><img class="_idGenObjectAttribute-4" src="../Images/003.jpg" alt=""/></p>
			<p class="MLP_text ParaOverride-1">Jaksi to Torbu bere divně za srdce, jakýsi osten, budí se v&#160;něm cosi podivného, žensky umdlévavě pasivního, bolestného, monstrosního ale, ach, sladce slastného. Torba nasazuje vysokou kulatou fistuli, ještě jednou, ještě unyleji, jako by se tím přiznával k&#160;nějaké kapitulaci, jako by hlásal světu, co je zač, jak cítí:</p>
			<p class="MLP_obrazky_-12-12-"><img class="_idGenObjectAttribute-5" src="../Images/004.jpg" alt=""/></p>
			<p class="MLP_text ParaOverride-1">Klenovo hluboké F měkce duní a&#160;vibruje&#160;– ach, položit mu tak hlavu na prsa&#160;– Kriste! co se to se mnou děje za nestvůrnost, co se to ve mně jen budí?</p>
			<p class="MLP_text ParaOverride-1">Klen otáčí mandlové oči k&#160;Torbovi a&#160;přidušeně, důrazně pokračuje. Torba se vozí s&#160;ním v&#160;blahých sextách, ale raději už žádné hlouposti, ať si někdo nevšimne, raději v&#160;normální mužské poloze:</p>
			<p class="MLP_obrazky_-12-12-"><img class="_idGenObjectAttribute-6" src="../Images/005.jpg" alt=""/></p>
			<p class="MLP_text ParaOverride-1">Dozpívali, brigádníci aplaudují, ale Torba se dívá do země. Pro pána, co to se mnou je&#160;– snad si toho ale nikdo nevšiml&#160;– proč vůbec chtěl, abych zpíval s&#160;ním&#160;– takhle se vystavovat, vždyť přece, teprv teď to vidí jasně, by tohle měl zpívat spíše s&#160;nějakým děvčetem, proč jen si vybral jeho?</p>
			<p class="MLP_text ParaOverride-1">Už od kulturní úderky a&#160;Klenova sóla se mezi nimi vyvíjí jakési přátelství. Po tom představení pro fízly nemohl Torba dlouho usnout, vybavoval si znovu tu píseň, Klenův hlas, Smolíčkův doprovod. Ale tehdy se mu ještě zdálo, že se mu zalíbil její skrytý protestní smysl a&#160;že to nemá s&#160;interpretem co dělat.</p>
			<p class="MLP_text ParaOverride-1">Příští den se setkal s&#160;Klenem náhodou ve sprchách po šichtě.</p>
			<p class="MLP_text ParaOverride-1">Bylo to prvně, co ho viděl jen tak, bez šatů. Díval se na něj už tehdy s&#160;určitým zalíbením, to si teď uvědomoval, ale ještě nic nevěděl, ještě se to nezformovalo, nezhmotnilo, nevystoupilo na povrch. Klen bez šatů vypadal zvláštně, jeho tělesné proporce poskytovaly oku estetickou potěchu, ale přesto byl běžné představě o&#160;mužské kráse dosti vzdálen. Byl stavěn velice útle, měl úzká ramena, velmi úzké boky, dlouhé tenké paže a&#160;nohy, s&#160;uzlovitě pevnými, ale nepříliš objemnými svaly. Ruce a&#160;šlapky nohou měl v&#160;poměru k&#160;pažím a&#160;lýtkům dosti veliké a&#160;kostnaté, také dlouhé a&#160;štíhlé. Jeho hlava, s&#160;pravidelným, skoro dívčím, vousatým obličejem svaté Starosty byla k&#160;tomuto útlému tělu jaksi příliš velká, jakoby záměrně zdůrazněná expresionisticky zaměřeným sochařem, anebo snad proto, aby byla z&#160;dálky zřetelná, jako by šlo o&#160;sochu, která má být umístěna někde vysoko na nějaké budově. Měl rovný nos, tmavé mandlové oči a&#160;bezvadný chrup. Byl tmavý, po celém těle až po oblast beder do tmava opálený, skoro jako Ind. Zdál se být opravdu jakoby dílem sochaře úmyslně měnícího proporce, protože jeho pohlaví bylo naopak nápadně malé, aby nerušilo a&#160;neuráželo, jako na antické soše boha či héróa. Tomu též odpovídalo, že nebyl po celém těle skoro vůbec zarostlý, na prsou, na pažích, ani na nohách. Ale proporce antické nebyly, spíše jako gotické. Vypadal krásně a&#160;zvláštně jako gotická socha, s&#160;útlým tělem, předimensovanou hlavou, rukama a&#160;chodidly na tenkých údech, skoro jako sám&#160;– raději nedomyslet&#160;– předně byl úplně nahý, a&#160;pak&#160;– jeho tvář byla snad až příliš sladká. Již tehdy ten pohled Torbu jaksi slastně zabolel, ale ještě pořád nevěděl, co a&#160;jak. Tehdy zjistil, že si zapomněl ručník a&#160;nějak ho to ponouklo, aby požádal právě Klena, zda by mu půjčil svůj. Když si utíral obličej, cítil Torba z&#160;ručníku Klenovo tělo; nebylo mu to nepříjemné, ale stále ještě si to neuvědomoval, ani později, když na Klena myslel a&#160;když vyhledával jeho společnost. Pořád si namlouval, že je to jenom obyčejné přátelství.</p>
			<p class="MLP_text ParaOverride-1">Obludná absurdita situace mu plně vyvstala až při kolektivní zábavě na trávníku před ubikací&#160;– už ta věc, že ho Klen ke zpěvu vyzval, už píseň, kterou navrhl. Klen zřejmě věděl, o&#160;co jde, netápal v&#160;nezkušenosti, která neví, která si neodvažuje uvědomit, která se hrozí a&#160;diví. Ale nyní věděl už i&#160;Torba. Jak totiž se na něj Klen zadíval při střední části písně, pohnula se bolestná slast v&#160;Torbových prsou a&#160;vystřelila dolů, fysicky brutálně a&#160;jaksi výsměšně: Toto, tohle je ta zdánlivě duševní slast a&#160;hvězdné přátelství, to se z&#160;ní vyklubalo, abys věděl. Myslel, že snad omdlí. Seděl zde zmaten a&#160;díval se zahanbeně do země. Pro boha, co se to se mnou stalo? Vždyť já jsem normální! Znal to již z&#160;dřívějška, z&#160;doby první puberty, kdy tímto způsobem cítil v&#160;souvislosti s&#160;jedním učitelem a&#160;jedním spolužákem. To však brzy zase zmizelo a&#160;na scénu vystoupily ženy. Nyní byl Torba již pětadvacetiletý&#160;– soudruzi ho ohavně zdrželi&#160;– a&#160;návrat těchto pocitů věru nečekal. Nebyl už také dávno panic&#160;– sice toho času nic neměl, ale byl unaven z&#160;práce, a&#160;tak mu to ani nevadilo. Líbal se tady sice už s&#160;jednou kolegyní, ale zvlášť ho nezajímala a&#160;brzo se jí ujal někdo jiný, což Torbu mrzelo jen nepatrně&#160;– právě proto se ale tím víc překvapil a&#160;poděsil&#160;– ach, co se to s&#160;ním jenom děje?</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Brigádníci v&#160;ubikaci chrápali, oddychovali a&#160;bzděli. Byli unavení těžkou prací a&#160;spali zdravě. Nespal jen Torba. Byl na výsost rozčilen, převaloval se a&#160;občas se díval na fosforeskující ručičky svých hodinek. Až o&#160;půlnoci&#160;– ach, jak to je zvláštní, morbidní, zrůdné, absurdní, ale za nic by to nezmeškal.</p>
			<p class="MLP_text ParaOverride-1">Večer, když se rozcházeli, se zastavil s&#160;Klenem. Slovo dalo slovo&#160;– Klen mu to vysvětlil, měl to podobně sestudováno. Tardivní forma poměrně vzácná, nicméně známá a&#160;odborníky popsaná. Proč se děsit? Staří Řekové, různí velikáni lidstva, víš-li pak, že i&#160;náš Otokar Březina?&#160;– nikomu neškodíme, proč bychom neměli právo na trochu štěstí?&#160;– tehdy se políbili, v&#160;temné chodbě, když všichni již odešli. Torba, ačkoliv silnější a&#160;celkově mužnější, se cítil najednou jako žena. Všechno v&#160;něm povolovalo, rozplývalo se, slábl v&#160;kolenou a&#160;lámal se v&#160;kříži, skoro omdléval, docela tak, jak to znal a&#160;sám vyvolával u&#160;děvčat. Prvně zatoužil položit Klenovi hlavu na prsa, když zpívali a&#160;když ho slyšel nasadit hluboké F; teď to na chvíli udělal. Hlubokým duněním, které slastně vibrovalo v&#160;Torbově uchu, sděloval mu Klen svůj plán:</p>
			<p class="MLP_text ParaOverride-1">Bydlí v&#160;podkroví, v&#160;zadním traktu, oknem může snadno vylézt na plochou střechu předního. Na tu střechu se dá dostat sice po schodech, ale dveře jsou zamknuty a&#160;klíč není. Ale zvenku je tam takový ten nouzový žebřík z&#160;kramlí. Je v&#160;koutě, za transformační stanicí, u&#160;oken Torbovy ubikace na něj není vidět. Stačí vyjít z&#160;ložnice jako na záchod, odtud oknem na dvorek, obejít&#160;– a&#160;po kramlích na plochou střechu. Noci jsou teď tmavé&#160;– měsíc ubývá a&#160;vychází až k&#160;ránu&#160;– už bude půlnoc a&#160;všechno bude spát, sejdou se tam, ale teď už běž, není tu jisto.</p>
			<p class="MLP_text ParaOverride-1">Nyní se tedy Torba převracel a&#160;čekal. Srdce mu bušilo a&#160;tváře žhnuly, už se však nedivil a&#160;neděsil, přijal svůj osud.</p>
			<p class="MLP_text ParaOverride-1">Kmitlo mu sice, že to, co chce udělat, je tradičně hřích&#160;– ale co&#160;– za prvé je to všecko jenom židovská mythologie&#160;– za druhé kdyby to tak bylo, tak proč mě tak udělal, vždyť já to přece nechtěl&#160;– před vnitřním zrakem mu vytanula Klenova tvář&#160;– vypadá jako&#160;– ne&#160;– ne&#160;– neříkej to, to nesmíš, nemůžeš&#160;– nevím jako kdo! nevím!&#160;– jako nikdo!&#160;– jako&#160;– jako Patroklés z&#160;té známé mísy, jak mu Achilles zavazuje nohu. Měli ten obraz ve škole v&#160;nějaké učebnici, ale tam v&#160;té školní verzi měl Patroklés vyzmizíkované přirození. Později Torba viděl jiné reprodukce této keramické malby a&#160;teprve tehdy si to školometské pokrytectví uvědomil&#160;– Patroklés tam má sice jiné proporce než Klen, ale má také výrazné oči a&#160;černý vous&#160;– krásný, krásný, už aby byla půlnoc.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Ručičky dolezly ke dvanáctce a&#160;Torba se zvedl. Odhodil deky a&#160;opatrně se svezl ze svého kavalce, aby nevzbudil Smolíčka, který spal pod ním. Ale ten zařezával jako drvoštěp. Noc byla černá jako prázdná propast. Měsíce nebylo, hvězdy mizely za ostravským kouřem. Celá škola, proměněná v&#160;ubikaci brigádníků, hluboko spala. S&#160;tělem, vzedmutým zrádnou vášní, s&#160;bušícím srdcem, našlapoval Torba tiše bosýma nohama a&#160;tápal rukama, vztaženýma před sebe. Nebylo skoro nic vidět, šel prakticky po paměti. Vlezl na záchod, otevřel okno, protáhl se a&#160;dopadl na štěrk venku. Zvedal se vítr, ozdobné cypřiše, nebo co to rostlo před školou, se rozkymácely. Byly vidět proti poněkud světlejšímu nebi jako kývající se bubáci. Mezi mraky smogu blikala malá vzdálená hvězdička, jako by stříbrně pípala osamělostí světelných roků. Torba zahnul za transformační staničku, kde tma zhoustla tak, že byla téměř hmatatelná. Zatápal, našel kramlový žebřík a&#160;položil bosé chodidlo na první studenou železnou skobu. Lezl vzhůru, hmataje po dalších záchytech, nebylo v&#160;tom rohu opravdu vidět na krok.</p>
			<p class="MLP_text ParaOverride-1">Aj ta, nočeňka, nočka tëmnaja&#160;– nocko, nocko, nocko čmava&#160;– náhle to projelo jeho vědomím jako blesk, jako obnažený meč.</p>
			<p class="MLP_verse_-12-12- ParaOverride-1">Em una noche obscura<br/>Con ansias en amores in flamada<br/>¡Oh clichosa ventura!<br/>Sali sin ser notada<br/>Estando ya mi casa sosegada…</p>
			<p class="MLP_text ParaOverride-1">Nu ano&#160;– všechno je tady: černá, neproniknutelná noc, hluboce spící dům, jeho znenadání divně poženštilá duše, vystupující po tmě po skrytém požárním žebříku na plochou střechu, aby se tu setkala s&#160;milencem, který vypadá&#160;– vypadá jako&#160;– pod Torbou se náhle otevřela propast nezemské hrůzy. Pahýl zrůdné vášně se odkrvil. Torba se třásl a&#160;zuby mu cvakaly, ale pokračoval nahoru, aby čelil, aby konfrontoval. Stanul na střeše a&#160;musel se opřít o&#160;zábradlí. Od půdového nástavce se oddělil temnější stín.</p>
			<p class="MLP_text ParaOverride-1">„Nesahej na mě!“ vykřikl Torba chraptivým šeptem. „Nejsme tu sami, někdo nás pozoruje!“ </p>
			<p class="MLP_text ParaOverride-1">„Prosím tě, kdo?“</p>
			<p class="MLP_text ParaOverride-1">„Čert, Ďábel. Ďábel mluví španělsky. El diablo habla Español. Y&#160;conoce también la literatura española. Es también un artista dramáco. Ha creado una comedia paródica, pornográfica&#160;– una dramatisación motadora de un poema religioso&#160;–; para blasfemara Diosy a&#160;Cristo! Ya se levanta el talón. Tenga la amabilidad de quitarse el sombrero señora, véo muy mal. Muchas gracias, señora.“ Torba se zasmál poněkud hystericky. „Cože to říkám? No&#160;– to bys asi nepochopil, to by se muselo moc dlouho vykládat. Co ty to vlastně študuješ? Národopis? No, tak to by asi nešlo. Já jsem latinář, abys věděl, ale zajímal jsem se taky o&#160;ty jazyky, co z&#160;toho vznikly&#160;– hablo todavía muy mal, pero puedo leer&#160;– me falta adiestramiento&#160;– ale co to tady kecám&#160;– ale vlastně nic, je mi líto, ale mě už to zase přešlo, dávám ti tu kvinde, hledej štěstí jinde, milá Veroniko.“&#160;– „Jak víš, že mi tak říkají?“</p>
			<p class="MLP_text ParaOverride-1">Torba se hystericky rozchechtal. „Jak to vím? Jak to vím?&#160;– No to přece vyplývá z&#160;logiky věcí, že ano&#160;– ale poslyš, čert existuje!&#160;– No, to by dneska němej neřek, s&#160;těma koncentrákama a&#160;tak, ale zřejmě existuje taky ten druhej! Ty bys moh sice říct, že třeba je jenom ďábel, podle toho, co se pořád děje, a&#160;nikdo to nezaráží, ale není to tak! Protože, proč by se chtěl posmívat něčemu a&#160;parodovat něco, co není, že?! Já ti to bohužel nemůžu dobře vysvětlit, vlastně bych moh, ale trvalo by to dlouho, a&#160;vlastně nechci. Tak se nezlob a&#160;všechno nejlepší. Adíos!“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">„To je ta nejpodivnější historka, kterou jsem kdy slyšel,“ řekl kněz.</p>
			<p class="MLP_text ParaOverride-1">„Ale nejpodivnější na tom je, že vás to, zdá se, přivedlo zpět k&#160;Bohu. Kdybychom připustili, že to skutečně bylo nastrojeno přímo ďáblem&#160;– což ovšem je poněkud divoká theorie&#160;– i&#160;když fakta by se na to snad zdála poukazovat&#160;– tedy kdybychom to připustili, plynula by z&#160;toho značná útěcha. Totiž, že ďábel, při vší rafinovanosti, přece jen proti Bohu nic nezmůže a&#160;nejen to, že jeho vlastní dílo se může obrátit v&#160;pravý opak. V&#160;tom je ale veliká potěcha a&#160;naděje.&#160;– No sice došlo k&#160;polibkům a&#160;jak říkáte i&#160;k&#160;dotekům, ale nakonec se vaše vůle k&#160;tomu přece jen úplně nepřiklonila&#160;– a&#160;v&#160;každém případě toho litujete, hned na místě jste litoval, a&#160;ovšem, já z&#160;moci svého úřadu&#160;– jenom, prosím vás, teď zase nevyviňte nějaké škrupule, to by se ten čert radoval, že nakonec přece jen vyhrává&#160;– jestli to ovšem byl on&#160;– ale věc je to stejně pozoruhodná.“</p>
			<p class="MLP_text ParaOverride-1">„Ale prosím vás, odkud vy znáte tu báseň Svatého Jana?</p>
			<p class="MLP_text ParaOverride-1">Z&#160;antologie španělských básníků, říkáte?&#160;– Ne, to že se vám to v&#160;té chvíli vybavilo, v&#160;tom bych spatřoval vnuknutí, protože vy jste se, zdá se, o&#160;tyhle věci moc nezajímal&#160;– to je taky tak správné, co může snadno zavést&#160;–</p>
			<p class="MLP_text ParaOverride-1">No, to já vám nemohu zodpovědně poradit, nejsem lékař ani psycholog, ale když říkáte, že jste to předtím nikdy v&#160;dospělosti nezažil a&#160;že vás to pak hned přešlo, jak jste si uvědomil ten paralelismus, a&#160;že máte jinak sklony k&#160;ženám&#160;– tak já bych soudil, že snad ne. A&#160;když už jsme tady zabrousili do těchto vod&#160;– a&#160;s&#160;tím svatým Janem od Kříže&#160;– ten v&#160;tom přece jasně hraje roli&#160;– tak já bych si dovolil připomenout jednu pasáž, kterou jsem u&#160;něj kdysi četl&#160;– ani už nevím, ve kterém spise, ale je to tam někde určitě&#160;– utkvěla mi ta pasáž, že je taková divná, až skoro hrůzná. Sv.&#160;Jan tam někde píše, že některé duchovní osoby při svatém přijímání mohou, kromě duchovní slasti, zažívat i&#160;tělesné vzrušení a&#160;že je to vždy strašně vyděsí a&#160;odvrátí od časté komunikace. A&#160;svatý Jan to vysvětluje tím, že tělo chce také participovat na duchovní slasti, ale pro svou přirozenost to může dělat jenom tímto způsobem, a&#160;aby se ta duchovní osoba neděsila a&#160;nedala odradit, že až více pokročí a&#160;její vztah k&#160;Bohu se více očistí, že to pak přestane. Tak já bych soudil, že tady šlo snad o&#160;něco analogického&#160;– když vy říkáte, že ten člověk se podobal našemu Spasiteli&#160;– nebo tedy představě, kterou o&#160;něm máme, takže ve vás snad vzbudil neuvědomělou duchovní touhu, ale že vaše tělo na tom chtělo zase svým způsobem participovat, jako při tom svatém přijímání těch duchovních osob, jak o&#160;tom píše svatý Jan. Ale právě, že ten člověk byl tím způsobem založen, tak tady šlo o&#160;velice rafinovanou návnadu a&#160;past&#160;– jenomže, s&#160;pomocí Boží jste unikl i&#160;z&#160;ní.</p>
			<p class="MLP_text ParaOverride-1">Deo gratias.“</p>
		</div>
</body>
</html>