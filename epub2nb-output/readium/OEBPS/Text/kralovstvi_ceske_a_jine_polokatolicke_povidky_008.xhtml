<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kralovstvi_ceske_a_jine_polokatolicke_povidky-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kralovstvi_ceske_a_jine_polokatolicke_povidky-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">Čtenář not</p>
			<p class="MLP_text_bez1radku ParaOverride-1">Probudil se někdy po čtvrté hodině ranní a&#160;věděl, že už neusne. Poslední dobou se budil velmi brzy, stále časněji, bez ohledu na to, kdy šel předtím spát, kolik hodin měl nasp<a id="_idTextAnchor002"></a>áno. Snad se tímto způsobem ohlašovala stařecká nespavost.</p>
			<p class="MLP_text ParaOverride-1">Venku byla tma jako černá propast, hvězdy za mrakem, déšť bubnoval. Někde v&#160;dálce blikalo světlo, ale nemohl si za nic uvědomit, kdy by to mohlo být, jak vlastně vypadá ten výhled za světla.</p>
			<p class="MLP_text ParaOverride-1">V&#160;této tmě, ve vzdáleném sousedství, naříkal v&#160;pravidelných intervalech kohout, jako duše zatracencova. Blížila se hodina sebevrahů, ale jemu osobně zase tak zle nebylo. Věděl ovšem, že kdyby si povolil, kdyby se do toho trochu vemluvil, zavalilo by ho snadno zoufalství&#160;– obscénní, odporná možnost vývoje, protože objektivně se mu přece nic nedělo, spíš naopak, a&#160;romantický obecný světobol byl v&#160;jeho věku už dávno a&#160;dávno z&#160;módy. Vstal a&#160;potmě vyšel. Vyřídil nutnou fysiologickou záležitost (jak může mluvit o&#160;důstojnosti tvor, který močí?) a&#160;pak se zastavil v&#160;kuchyni. Uvařil si kávu a&#160;umyl nádobí od večeře. Žena bude ráda. Spali zvlášť, i&#160;v&#160;mládí, kdy bývali v&#160;noci často spolu, ale na vlastní spánek chtěl být vždycky sám. Spal na tzv. gauči, jak se u&#160;nás nadvakrát, přes angličtinu, překroutilo francouzské couche-kúš, ve své pracovně, i&#160;když děti už opouštěly dům a&#160;ložnice byly často prázdné. Byl na to tak již zvyklý, staré psy těžko učiti. Také chtěl mít po ruce svoje knihy a&#160;lejstra, hned jak se vzbudí, nebo do poslední chvíle, než usne. Byl to pěkný domek, ne zvlášť velký, totiž na domácí české poměry taky dost, ale hezký a&#160;s&#160;velkou zahradou&#160;– a&#160;byl už splacen! Deset let dřív, než žádala smlouva. Finanční společnost ráda nebyla. V&#160;Československu by se na něco takového nevzmohl, kdyby mu pámbů všechny hříchy odpustil. A&#160;ovšem&#160;– děti&#160;– ty jsou na tom nesrovnatelně lépe než např. jejich bratranci za železnou oponou, o&#160;jejichž osudech podrobněji věděl.</p>
			<p class="MLP_text ParaOverride-1">Všude je sice chleba o&#160;dvou kůrkách, ale tady je i&#160;ta tmavá přece jen podstatně měkčí a&#160;chutnější. Dobře udělal; jakápak sentimentalita. Už by teď mohl vlastně i&#160;umřít, ještě tak před padesáti léty se v&#160;jeho věku už běžně umíralo, mouřenín vykonal svou povinnost, vyvezl děti, vychoval je, opatřil jim vzdělání, mouřenín může nyní kráčeti v&#160;prdel. Nedokázal sice uplatnit a&#160;rozvinout svoje schopnosti, ale udělal i&#160;v&#160;tom směru, co mohl, aniž by se jakkoliv spustil se soudruhy&#160;– po čtyřiceti se to pak už těžko dohání i&#160;venku, to už se to pak dobře nedožene. Jeho život teď už nabýval rázu čekání, v&#160;podstatě teď už hlavně na smrt a&#160;mezitím na menší věci. Tak např. teď čeká, až se jeho žena a&#160;ostatní osazenci domu probudí (měli návštěvu), do té doby nesmí dělat rámus, aby je nevzbudil, a&#160;zatím se něčím způsobně zabývat. Tiše a&#160;nenápadně, pokud možno intensivně, aby si ukrátil chvíli a&#160;na nic moc nemyslel. V&#160;jistém smyslu to vlastně dělal celý život, i&#160;jeho práce byla jakási hra, pohazování s&#160;pojmy, hraní sám se sebou, podle pravidel, která si často stanovil sám&#160;– moc to neneslo, ale stačilo to, a&#160;měl v&#160;tom i&#160;určitou maličkou slávu&#160;– jmenovaly se po něm jakési algebry. Z&#160;toho důvodu také už by vlastně mohl umřít&#160;– co vlastně ještě tady? To se ví, až to přijde, jistě se bude bát a&#160;zdráhat&#160;– ale rozumně vzato&#160;– nebyl to zatím tak nejhorší život&#160;– i&#160;když vlastně stál taky trochu za hovno&#160;– to už je ale úděl člověka, pokuta Adamova&#160;– nerouhejme se. K&#160;žádné metafysické moudrosti se sice nedopracoval, jak si v&#160;mládí myslel, že se mu to snad povede, ale dejme tomu, že je všechno stejně jen iluse&#160;– ještě že jsou věci, jako například muzika! Vstal a&#160;hledal sluchátka&#160;– to se ví, nahlas si desky ani pásky pouštět nemůže, všichni ještě chrní&#160;– jak to ti lidé dokážou. Nenašel nic a&#160;do důkladného hledání se mu nechtělo. Bude si tedy aspoň číst. Z&#160;knihovny nazdařbůh vylovil partituru, dal se jaksi překvapit osudem; otevřel a&#160;byla to Missa Sancti Wenceslai od Adama Michny. Tak dobrá, tak tedy kostelnictví. Proč ne. V&#160;padesátých létech doma to bylo skoro jediné fórum tzv. vážné hudby, do kterého ideologové nestrkali rypák. Nehlídali to dost&#160;– omyl poradců&#160;– u&#160;pravoslavných totiž moc muziky není, jenom to čtyřhlasé falsoborndonové huhlání s&#160;občasnou kadencí. Neznali to. Nastal tudíž paradox: Svoboda hudby pod ochranou jedné z&#160;nejvíc pronásledovaných institucí&#160;– až si to pak katolická církev sama zkazila Druhým vatikánským koncilem&#160;– komu není rady&#160;– ale měl by to Wojtyla, proszę pana, zase zavést&#160;– snad mu to časem dojde.</p>
			<p class="MLP_text ParaOverride-1">Adam Václav Michna z&#160;Otradovic, cirká šestnáct set šest až šestnáct set sedmdesát pět v&#160;Jindřichově Hradci&#160;– Adam Václav Michna von Otradowitz ist eine der markantsten Erscheiningen der tschechischen Tonkunst des 17.&#160;Jahrhunderts&#160;– One of the most prominent figures in Czech music of the 17th century is Ädem Majkne ov Outrdouvik, parodoval v&#160;duchu posměšně předpokládanou anglickou výslovnost jména&#160;– On javljaetsja samym značiteľnym&#160;– jak to? Rusky to tady není?&#160;– No jo! Vydáno devatenáct set šedesát šest&#160;– to už jsme se, chudáci, chtěli trhat&#160;– marné lásky snažení. Bylo ovšem od začátku jasné, jak to musí dopadnout&#160;– totiž normálním lidem, ne rozmazlené marxistické intelektuálně-blbé smetánce, která si dvacet let předtím úspěšně hrála na revoluci pod pedagogickým dohledem strýčka Váni&#160;– ale aspoň se na chvíli zvedla ta roleta&#160;– a&#160;šup!&#160;– klobúčik po vode, Jano na slobode&#160;– jenže to šlo tehdy snadněji než plavat přes Moravu. Už to je zase skoro dvacet let&#160;– Bože, to to utíká!</p>
			<p class="MLP_text ParaOverride-1">Die wunderbare Synthese der Stilelemente der venezianischer Tonkunst mit der tschechischen Volksmusik und der Tradition der Vo­kal­polyphonie, wie sie die Literaten-Bruderschaften pflegten, macht Adam Michna zu einer künstlerischen Persönlichkeit von ähnlicher grund­legender Bedeutung für die tschechische Musik, wie sie sein Zeit­genosse Heinrich Schütz für die deutsche Barockmusik besitzt.</p>
			<p class="MLP_text ParaOverride-1">Baroko&#160;– tvář baroka&#160;– barokní formy&#160;– Jakub Deml&#160;– anální erotika&#160;– lepší půlka národa&#160;– ty vole&#160;– asocioval volně&#160;– ach jo! Kdy už nám přestanou dělat tu vedoucí roli i&#160;tady&#160;– lepší se distancovat.&#160;– Otevřel vlastní partituru a&#160;listoval v&#160;ní. Několikrát se začetl&#160;– sakra, to musí znít krásně!&#160;– Kdyby to byl Němec nebo Talián, nebo i&#160;Brit!, znal by ho celý svět&#160;– no, nevadí. Téměř prázdná stránka, samá pauza ho zaujala: Moderato con expressione <img class="_idGenObjectAttribute-2" src="../Images/001.jpg" alt=""/><span class="CharOverride-3">&#160;</span>= 72 varhany v&#160;pianu (představil si jemné rejstříky předního positivu), solový duet, tenor s&#160;altem&#160;– a&#160;nad tím kvílí dvoje housličky. „Crucifixus etiam pro nobis,“ zpíval si v&#160;duchu krásnou smutnou melodii tenorového partu a&#160;obdivoval se jednoduché a&#160;přitom rafinované harmonii. Těžko to popsat slovy, raději to uveďme v&#160;notách:</p>
			<p class="MLP_obrazky_-12-12-"><span class="CharOverride-4"><img class="_idGenObjectAttribute-3" src="../Images/002.jpg" alt=""/></span></p>
			<p class="MLP_text ParaOverride-1">Jeho nitro jako by také měnilo barvy: stříbrná, zelená, modrá, fialová, sametově černá, medově žlutá, oranžová, bílá, a&#160;plnilo se sladkou příjemnou bolestí, příbuznou mukám lásky, ale jaksi čistší, odtažitější, neposkvrněnou tělesnými šťavami.</p>
			<p class="MLP_text ParaOverride-1">Ještě jednou, ještě jednou to chci zažívat, tu krásnou, tu naši, tu českou muziku.</p>
			<p class="MLP_text ParaOverride-1">Tentokrát se soustředil víc na nářek houslí: představoval si jejich chvějivý, zpěvný zvuk. Zpívaly a&#160;plakaly v&#160;samostatných melodiích, ach, jaká krása.</p>
			<p class="MLP_text ParaOverride-1">A&#160;ještě jednou: Nemohl se těch pětadvaceti taktů nasytit.</p>
			<p class="MLP_text ParaOverride-1">Crucifixus etiam pro nobis, zase v&#160;duchu zpíval, žlutá as&#160;dur, zelená f&#160;mol, modrá propast druhého stupně se rozevírá, stává se pátým stupněm tóniny, do toho nastupuje alt, který to všechno nenápadně posunuje o&#160;další kvintu. Tentokrát mu zazněla spektrální, představovaná altistka zvláště zřetelně, téměř halucinatorně jasně, až se skoro ulekl.</p>
			<p class="MLP_text ParaOverride-1">Byl to určitý individuální hlas, který poznal. Nikdy ji neslyšel zpívat, jen mluvit, ale kdyby zpívala, znělo by to takhle.</p>
			<p class="MLP_text ParaOverride-1">Viděl ji najednou, jak vypadala tehdy, před těmi víc než třiceti, bezmála už čtyřiceti léty: Pravidelná, jakoby skandinávská tvář, svěží, severská barva, vlasy medové, oči snad zelené&#160;– nebo si to jen namlouvám.&#160;– Zelené oči jsou zajímavější než modré nebo hnědé&#160;– trošičku našikmené, vždycky taková vážná, od začátku jako tragická. Najednou to přišlo zpátky, vší silou a&#160;sladkou bolestí, Michnova hudba to nějak tajemně vykutala, jenže proč, proč po tolika létech, proč právě „Crucifixus“? Nečekaně po létech letoucích oděly se bílé noty třípůlového taktu dávno zapomenutým teplým dívčím hlasem, určitým, konkrétním zvukem hlasu, který už jistě také sám zanikl, protože to byl hlas mladý, snad dokonce panenský. Nějaké složité programy v&#160;jeho mozku nejen že vyvolaly vzpomínku dávno zapadlého zvuku, ale přetvořily ji z&#160;pouhé řeči do hudebních tónů. Asi to byl opravdu její zpěv. Nedovedl si jaksi představit, že by byla nemuzikální, a&#160;zvuk řeči určitě naznačoval bohatou okrouhlost zpěvního hlasu. Snad to tak bylo. A&#160;ne-li ústa, její duše či podstata jistě zněla tímto druhem hlasu, to nějak zcela bezpečně věděl. Slyšel ji teď v&#160;duchu zpívat, spektrálně, neslyšně, a&#160;přece se všemi barvami slabounce vibrujícího orgánu, a&#160;němě zpíval s&#160;ní. Jejich duchové hlasy se spojovaly, proplétaly a&#160;třely o&#160;sebe v&#160;bolestně slastných disonancích průtahů&#160;– byl v&#160;tom érós, ale netělesný, slast pronikavá, ale nikoli vilná, oplakávali tak spolu umučeného Krista, jako snad mystičtí údové jeho těla, pohrobení&#160;– bratr a&#160;sestra&#160;– očekávajíce vzkříšení svých těl. Neviditelný varhaník tiše bzučel na neslyšné rejstříky předního stroje a&#160;dvoje strašidelné housle nad nimi tkaly příkrov, zároveň svatební a&#160;hrobový. Slyšel se, jak sestupuje rozloženým c&#160;mol akordem na spodní malé c, slyšel, jak ho duše zpěvačky následuje v&#160;f&#160;mol do této hluboké polohy, která už je mužská, jak se zde již jen slabě, chraptivě zalyká na posledním průtahu: et&#160;sepultus, et sepultus est&#160;– pikardská tercie druhých houslí smířlivě zazářila.</p>
			<p class="MLP_text ParaOverride-1">Ááááá&#160;– vydechl, nemohl se zadržet. Uprostřed hrudi trčel slastně bolavý osten.</p>
			<p class="MLP_text ParaOverride-1">Nerozuměl tomu ani trochu: Proč? Předně netušil, že je těchto pocitů vůbec ještě schopen: Dále, kde se to vzalo, odkud se to vyhrabalo, po těch všech létech? A&#160;proč, proč se to takhle divně a&#160;skoro rouhavě nalepilo na „Crucifuxus“ Michnovy mše? Proč se mu ozvala zpěvním hlasem, když ji přece nikdy zpívat neslyšel a&#160;ani nevěděl, jestli to umí. Tenkrát to ostatně trvalo jenom pár dní, jak to tak bývá&#160;– utkví nějaká tvář, nějaký hlas, po několik málo dní sladce trýzní&#160;– a&#160;pak opět zapadá. Bylo mu tehdy už hodně přes dvacet, zdrželi ho soudruzi, netušíce, že za ním stojí mocní ředkvičkové&#160;– buržoasní třída je ještě dlouho po svém svržení silná, ba silnější než proletariát, učí Lenin. Ale i&#160;tak se jim povedlo mu dost zkomplikovat a&#160;zkryplovat život, to se ví, nedal se, ale zbytečně se zneurotisoval a&#160;zdržel. Když ji poznal, byl tedy vlastně už proti druhým studentům stařešina, žádný zelený jelimánek&#160;– proč jen, proč ji nechal tehdy uniknout, proč se neodvážil? Snad ho tehdy vlastně ani moc nezaujala, snad se to zvětšilo až teď ve vzpomínce, jako hrdinské činy veteránovy? Měl teď pocit, že snad už tehdy byl tak překvapen povahou svých pocitů, připomínajících první jinošství, že se neodvažoval je zkazit přízemně brutálním přístupem dospělého muže a&#160;raději to všechno nechal něžně a&#160;nehmotně vyvanout. Anebo ne, bylo to asi jinak. Zdá se, že ten papírový kašpar byl už tehdy na scéně a&#160;jemu se nechtělo s&#160;ním soutěžit a&#160;případně prohrát. Ne snad proto, že by se takovou prohrou cítil ponížen&#160;– tato možnost je inheretní veškeré soutěživosti a&#160;neuvažuje se&#160;– ale hlavní důvod, viděl to teď jasně, byl jiný&#160;– zasmál se nad svou vlastní, pečlivě skrývanou nadutostí: Kdyby totiž dala přednost Iksovi před ním, ukázala by přece, že je husa, že ničemu nerozumí, že nerozezná skutečné zboží od imitace. Že si plete žvanivost s&#160;inteligencí, papouškování s&#160;tvořivostí, drzost se sebevědomím, osla s&#160;jelenem. Ale kdyby to takhle nepoznala, degradovala by se, sama by se zničila, zničila by tu bolestně sladkou křehkost neviditelného květu. Proto tehdy ustoupil do pozadí a&#160;počkal těch pár dní, až se to zase usadilo.</p>
			<p class="MLP_text ParaOverride-1">Nikdy už to pak znova nepřišlo, až teď, až teď. Proč až teď, proč vůbec a&#160;proč v&#160;této divné souvislosti? Odložil partituru a&#160;zavzpomínal. Hudba dozněla, nehmotný dívčí hlas umlkl, ale neviditelná rána v&#160;hrudi se dosud nezavřela. Zdálo se mu, že je jaksi rozchlípená a&#160;že roní jakousi průzračnou tekutinu: To tak krvácela jeho duše, vymýšlel si napolo hravě, napolo vážně, to byla krev duše.</p>
			<p class="MLP_text ParaOverride-1">Neměl Ikse nikdy rád, připomínal mu, jaksi tajemně a&#160;mysticky, poručíka Duba. Byl Dubovi wesensverwandt, jak říkají Němci. Přišel na fakultu o&#160;rok za Čtenářem not, ačkoliv byl o&#160;hodně mladší, o&#160;pět, o&#160;šest let. Pocházel z&#160;nějaké snad dynastie zazobaných intelektuálů a&#160;mezi svými kolegy, prokádrovanými zejména na svazáckou blbost, se vskutku lišil nezvyklou kultivovaností. Iks záhy navětřil Čtenáře not a&#160;občas s&#160;ním debatoval. Byl ovšem nesrovnatelně zajímavější než ti druzí, ale Čtenáři byl protivný od začátku. Kdyby byl Čtenář nebeskou kozou, jako vlastně si na to Iks hrál, formuloval by to asi tak, že Iks trpí duchovní pýchou. Iks rád šokoval svými názory, které byly extrémní, ovšem neoriginální. V&#160;první době, kdy vládl tvrdý stalinismus, obláčel se Iks rád do podoby extrémního pravičáka s&#160;katolickým nádechem&#160;– klérofašisté jim říkali soudruzi&#160;– ovšem ti to přilepovali, komu chtěli.</p>
			<p class="MLP_text ParaOverride-1">Slyšel jsem, uvažoval Čtenář not, že prý chodíval po Praze se svými přáteli a&#160;skupovávali Husovy spisy. Někde, asi u&#160;nich doma na zahradě&#160;– vypadal přesně jako někdo, kdo bydlí ve vile&#160;– tyto spisy potom pálili na hranici.</p>
			<p class="MLP_text ParaOverride-1">Přitom zpíval:</p>
			<p class="MLP_verse_-12-12- ParaOverride-1">Hochiž, hochiž, Jene Huse,<br/>ať nehochí naše duše.</p>
			<p class="MLP_text ParaOverride-1">Iks totiž ráčkoval.</p>
			<p class="MLP_text ParaOverride-1">Procházelo mu to. Buď měl prostě štěstí, anebo správné konexe na správných místech, čert ví.</p>
			<p class="MLP_text ParaOverride-1">Byl též pro inkvisici&#160;– Čtenáři not jednou ukazoval nějaké bibliografické faksimilované vydání latinských modliteb při lámání údů. Čtenář not byl tehdy ještě mladý a&#160;rozčiloval se, Iks měl z&#160;toho radost. Měli ještě více takových debat. Iks, důležitý, filosofický, přitom zvláštním způsobem hloupý a&#160;naivní na způsob poručíka Duba, a&#160;Čtenář not, sám již zkušenější, neporovnatelně vyzrálejší, ale dosud argumentující s&#160;vášnivostí mladíka, která nechápala, že jde zase jen o&#160;hru, mávání slovy a&#160;nejasnými a&#160;jen zdánlivě závažnými pojmy, které papíroví intelektuálové nosí jako Zulukafři kroužky v&#160;nose a&#160;v&#160;uších.</p>
			<p class="MLP_text ParaOverride-1">Asi v&#160;té době se objevila na scéně:</p>
			<p class="MLP_text ParaOverride-1">Marxističtí playboyové, kteří tehdy samovládně jebali s&#160;pražskou universitou, se totiž rychle přetvářeli: Z&#160;fanatismu těsně po únoru přecházeli rychle v&#160;cynismus renesančních prelátů: Později z&#160;toho ovšem dělali ctnost, svůj způsob odboje proti stalinismu, se kterým se chlubili na Západě po cizojazyčných i&#160;českých exilových časopisech. Onoho roku se rozhodli, že, co se týče kandidátek ženského pohlaví, budou letos přijímat podle vzezření:</p>
			<p class="MLP_text ParaOverride-1">„Jenom hezký holky, Milane.“</p>
			<p class="MLP_text ParaOverride-1">Hezké byly ten rok všechny, ale Duchová zpěvačka byla krásná, ne nějaká vulgární sexbomba, tak zvaná duše.</p>
			<p class="MLP_text ParaOverride-1">Čtenář not si jí tehdy povšiml&#160;– ale nic nepodnikl a&#160;láska za několik dní přebolela a&#160;zmizela. Zato Iks se zaměřil a&#160;uspěl.</p>
			<p class="MLP_text ParaOverride-1">Po čase zmizeli z&#160;obzoru Čtenáře not. Jeho občas vídal, ji snad pak už léta nepotkal. Nevadilo mu to, ani si na ně nevzpomněl. Nyní se mu však vybavilo setkání s&#160;Iksem, při kterém byla též jaksi přítomna, i&#160;když jen nehmotně, a&#160;při kterém Čtenář not zjistil, že to přece jen není úplně mrtvo. Podrobnosti si Čtenář teď už nepamatoval, ale zdálo se mu, že to začlo snad někde v&#160;trafice. Iks byl tehdy zřejmě krátce po svatbě a&#160;zdálo se, že snad objevil ženskou až teď. Tak to ostatně má být podle učení církve: čistým mládím k&#160;mateřství aneb kněžství. Nyní byl Iks z&#160;toho, zdá se, vyveden z&#160;míry a&#160;chtěl o&#160;tom mluvit a&#160;mluvit. Byl velmi přesný a&#160;názorný, vyjadřoval se lidově:</p>
			<p class="MLP_text ParaOverride-1">V&#160;sobotu lízačka, v&#160;neděli mrdačka.&#160;– Nejlepší je kozu do huby a&#160;prst do prdele.&#160;–</p>
			<p class="MLP_text ParaOverride-1">Tehdy, zcela paradoxně, nebo snad ne docela, se to ve Čtenáři not zase na okamžik ozvalo. Viděl tichou vážnou tvář se zelenýma očima a&#160;jaksi žasl nad touto totožností. Blaživý osten v&#160;hrudi znovu zatrnul, ale ihned se proměnil v&#160;obrovitou, černou, bolavou prázdnotu. Kdybych ho teď praštil, myslel si Čtenář not, půjde na zem jako sejrovej panák. Kdyby to byl aspoň pořádnej chlap! Ovšem, pořádnej chlap by takhle o&#160;vlastní ženě snad nemluvil&#160;– ačkoliv co já vím. Možná že já nejsem dost chlap, když mi to vadí.</p>
			<p class="MLP_text ParaOverride-1">„Ty pacholku,“ chtělo se mu křičet, ale pak ho zavalila marnost a&#160;stáhl se do černé propasti bolavého nitra. Co se do toho pletu&#160;– co je mi po nich. Třeba to má ráda, proč nakonec ne&#160;– třeba jí ani ty řeči nevadí, třeba jí to i&#160;vykládá&#160;– potkal jsem dneska Honzu, pověděl jsem mu, jak to děláme&#160;– možná že i&#160;to má ráda, co já vím. Co já vím, nic nevím, co se do toho pletu, ale bože můj, proč mi to i&#160;po těch letech tak vadí?</p>
			<p class="MLP_text ParaOverride-1">Zmohl se pouze na chabý verbální odpor: „Hele, a&#160;to ty můžeš, jako přísnej katolík? Co svatej Alfons z&#160;Liguori?“&#160;–</p>
			<p class="MLP_text ParaOverride-1">„Všechny druhy laskání dnes církev povoluje,“&#160;– měl to seštudováno a&#160;teologicky zdůvodněno.</p>
			<p class="MLP_text ParaOverride-1">Rozešli se. Bylo to v&#160;zimě. Kráčel přes park. Na ulici praskla s&#160;hlukem pneumatika auta. Vyplašilo to hejno havranů na kostře stromu. Zvedli se a&#160;letěli pryč.&#160;– Čtenář not zřetelně slyšel, jak se mu posmívají: „PRst do pRdele, pRst do pRdele!“</p>
			<p class="MLP_text ParaOverride-1">Když ti to tak vadí, apostrofoval Čtenář své jáství, tak proč ses tehdy víc nesnažil, co „víc“, aspoň trochu. Stál jsi tam vždycky jako kapr v&#160;žitě, anis na ni nepromluvil&#160;– „tvůj postoj byl nekchesťanský“&#160;– slyšel se v&#160;duchu promlouvat Iksovým hlasem, „nekchesťanský, pohanský, platónský. Je to hchich povyšovat stvochení na Boha. Ženská je ženská. Taceat mulieR! KiRche, Küche, Bett! A&#160;pRst do pRdele!“</p>
			<p class="MLP_text ParaOverride-1">Čtenář not si vzpomněl, zda právě teď, či snad na to, že si vzpomněl už tehdy, v&#160;tom zasněženém parku&#160;–? na jakousi báseň, snad od Vrchlického, kterou měl ve zvyku recitovat jeho otec: „S&#160;Petrarcou na plese&#160;– Avignon plál / sterými jasy a&#160;blesky /&#160;– sotva že vešel v&#160;zářící sál / sešel se Karel, král český. / Úsměv mu pohrával na tenkých rtech / jistě, že zapomněl starostí všech / odložil trudy a&#160;stesky. // ‚Uvidíš, milosti,‘ Petrarca děl / s&#160;planoucím okem, ‚mou paní! / krásu mou, vílu mou, cudnosti pel / milost, jež slepí a&#160;raní. / Ručky jen dotknou se&#160;– nebeský sen! / ale věř, ku štěstí postačí jen / dívat, jen dívat se na ni.‘“ Ale otec vlasti byl mocný a&#160;praktický muž, a&#160;když se „milostná Laura“ objevila, začal ji tam líbat&#160;– kdo může zarazit císaře? Petrarca ovšem žárlil, ale Karel ho ukonejšil: „… císař se Múse tvé klaní, / polibek, který jí na rety vtisk / nejsladší pro něj byl daní. / Odpusť však, neumím splétati rým: / Básníkům jako ty, dobře já vím, / stačí jen dívat se na ni.“</p>
			<p class="MLP_text ParaOverride-1">Tak recitoval Čtenář not ironicky své duši a&#160;obloukem odplivl do sněhu hnědou nikotinovou slinu. Býval tehdy silným kuřákem. Ale rým tehdy, počátkem let šedesátých, už nesplétal. Splétávali ho stalinští slavíci, ovšem, a&#160;ti když umlkli, bylo splétání rýmu anathema. Pokud se splétalo, byla to jenom experimentální poesie.</p>
			<p class="MLP_text ParaOverride-1">ExpeRimentální:</p>
			<p class="MLP_verse_-12-12- ParaOverride-1">Kdo šetchí má za tchi hop<br/>mnohým lidem život hRob,</p>
			<p class="MLP_text_bez1radku ParaOverride-1">recitoval Iks Čtenáři not, když se zase po létech náhodou potkali. „Sensace,“ liboval si, „zcela nový čeRstvý pchístup.“</p>
			<p class="MLP_text ParaOverride-1">Měl teď již neuvěřitelné hejno dětí, pět či šest, nebo kolik, většinou holky&#160;– jistě pěknou paletu na svůj poměrně nevydatný plat, ale snad ho podporovali rodiče, nebo někdo. Žena ovšem nepracovala, ani by nemohla a&#160;pak&#160;– bylo by to nekchesťanské.</p>
			<p class="MLP_text ParaOverride-1">Čas oponou trhnul: Stalin byl už dávno mrtev, připadalo to jako věky, jak se od jeho smrti věci pronikavě změnily. Iks už nebyl klerofašista, tj.&#160;tomista a&#160;pravičák, byl teď jakýmsi církevním pokrokářem. Když se jednou se Čtenářem not náhodou potkali, sdělil mu, mimo jiné, že pchekládá Písmo svaté novým, pokRokovým způsobem. Vykládal při té příležitosti o&#160;něčem, co nazýval lineáRní peRspektiva modeRního kchesťanství. Čtenář not nevěděl, co si pod tím má představit: Byl pořád ještě hodně naivní, měl sklon brát filozůfky doslova jako exaktní vědce. Ale Iks mu to vyložil:</p>
			<p class="MLP_text ParaOverride-1">„PeRspektiva pohanství,“ vykládal, „je okRouhlá. Je to filozofie, věčného návRatu&#160;– ale naopak peRspektiva kchesťanství je lineáRní&#160;– pochád vpched!“</p>
			<p class="MLP_text ParaOverride-1">Aha, pomyslel si tehdy Čtenář not&#160;– on chce asi říci, že křesťanství se neustále vyvíjí (to říkají taky marxisté o&#160;marxismu), kdežto tak zvané pohanství (co to jako má být?) nikoli. Ale proč to neřekne normálně, proč do toho plete ňákou lineární perspektivu? Proč se složité pojmy a&#160;sentence nestřádají pro případy, kdy to opravdu jinak, jednodušeji, vyjádřit nejde&#160;– ve fysice třeba nebo v&#160;matyce a&#160;tak?</p>
			<p class="MLP_text ParaOverride-1">Od lineární perspektivy byl pak už jen krůček k&#160;novému překladu bible. Novému?&#160;– No, pchiblížit to dnešnímu čtenáchi, víš.</p>
			<p class="MLP_text ParaOverride-1">„A&#160;to překládáš z&#160;hebrejštiny a&#160;z&#160;řečtiny?“ chtěl se zeptat Čtenář not, ale pak se zastyděl.&#160;– Co bych se vytahoval&#160;– každý na to není a&#160;on už má stejně komunistické školy.</p>
			<p class="MLP_text ParaOverride-1">„Na pchíklad, co teď zRovna pchekládáme&#160;– v&#160;textu se praví, že u&#160;Betléma zpívali andělé. To je aRchaické myšlení! PRo dnešního čtenáche tam musí stát, že tam bylo tak Radostno, že bychom chekli, že to andělé zpívali.“&#160;–</p>
			<p class="MLP_text ParaOverride-1">– Ale pro Krista Pána, pomyslel si Čtenář not, kde to potom skončí? Ještě, že tam zatím nechali toho Ježíška. Tak když se mu to nezdá, proč se na to nevysere rovnou? Rovnou a&#160;potichu, aby nikoho nepohoršoval, kdo na to věří, proč místo téhle kraviny nedělá něco pořádného? Dejme tomu, že to tak nebylo&#160;– ale aspoň teda je to krásná pohádka, proč ji chce kazit? Na anděly nad Betlémem věřit nechce, ale píchat na vostro, to navopak musí. Asi má pro to církevně právní důvody, třeba ti andělé nejsou článek víry, nebo co, ale způsob souložení je naopak nařízen. Ale co potom ty milenky? Já ho sice neznám, taky ho nesleduju, ale divil bych se, kdyby byl v&#160;tomhle najednou originální. Co znám tu katolickou inteligenci, tak to má vždycky a&#160;stereotypně tenhle průběh:</p>
			<p class="MLP_text ParaOverride-1">Napřed má jednu ženskou, většinou svou první, protože předtím se stydí a&#160;netroufá si a&#160;taky že by hřešil. Do tý to pálí, až ji úplně zhuntuje, protože, to se ví, na ňákou služku nebo tak u&#160;nás málokdo vydělá a&#160;přísnej veřejnej katolík prakticky nikdy.</p>
			<p class="MLP_text ParaOverride-1">A&#160;když už je chudinka ustaraná a&#160;udřená a&#160;má vytahaný prsa a&#160;břicho jako hadr a&#160;samou strii a&#160;všechno povolený, tak pak muž najednou zjistí, že ho žena duševně nechápe, a&#160;táhne jinam. Známe to, viděli jsme to tolikrát, tuhle katolickou intelektuálskou originální stádnost. Většinou se tak začnou cukat kolem čtyř pěti dětí, někdo dřív, někdo později, tak počítám, že Iks je teď tak asi akorát zralej.</p>
			<p class="MLP_text ParaOverride-1">Zase si na ni vzpomněl a&#160;zase ho zabolelo. Jakpak teď asi vypadá, jakpak ty jeho milenky snáší? Možná, že je tak oddaná, jako svatá Monika, že jí to ani nepřijde&#160;– to snad by bylo ještě nejlepší. Protože, že by teď už žádnou jinou ženskou neměl&#160;– to se mi nechce věřit&#160;– však vás znám, bando katolická. Jedinou výjimku snad tvoří židovští konvertité, ti to berou skutečně vážně&#160;– ale možná, že už teď taky ne, co já vím, bať strýčku. Svět je zkažený.</p>
			<p class="MLP_text ParaOverride-1">„Tak ahoj,“ řekl náhle a&#160;odešel.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Chytlo ho to až toho dne večer, když ho nějaký jiný známý pozval na pivo. Nebylo tedy pravda, že se to vynořilo naponejprv až teď, při čtení not. Stalo se to už asi dvakrát předtím, vždy v&#160;rozmezí několika, vlastně mnoha let. Čtenář not nebyl pivař, ale občas se napil, proč taky ne. Slezli po schodech do divného, dusného, zakouřeného a&#160;zaprděného peklíčka a&#160;dali si každý půllitr a&#160;smradlavý sýr „Zírhunda“ s&#160;chlebem. Sprostota místa a&#160;zvolených viktuálií naplňovala duši Čtenáře not jakousi negativní smutnou blažeností. Byl tehdy právě ve středu cesty životem, jak praví Dante, pětatřicátník, hoch jako květ, kteréžto období se vždy vyznačuje zvláštním melancholickým laděním, než si člověk na stárnutí zase zvykne. Jacísi strejdulínové náhle spustili chodskou:</p>
			<p class="MLP_text ParaOverride-1">Há&#160;– Domažlice sú pjekný mjestečko, je tam pjívovár dobrý pjíveč-ko há Domažlice sú pjekný mjestečko, je tam dobrý pjívečkó-o.</p>
			<p class="MLP_text ParaOverride-1">Snad odtud pocházeli, nebo co. Zpívali dosti schopně, v&#160;terciích a&#160;sextách a&#160;jeden dělal mruk dud: ehmmmmm&#160;– ehmmmm&#160;– ehmmmm.</p>
			<p class="MLP_verse_-12-12- ParaOverride-1">„Co sem se za tebú nachodil,<br/>co sem se s&#160;tebú nastál (3×)<br/>Ty si mi súzená nebula<br/>ha já sem tě nedostál (3×),<br/>Hááá&#160;– Domá-žlice sú…“</p>
			<p class="MLP_text ParaOverride-1">Tehdy to přišlo zase.</p>
			<p class="MLP_text ParaOverride-1">Jako by se to nějak nastřádalo, jako by to čekalo jen na tento impuls, co to jenom je, že to může přijít i&#160;po létech?</p>
			<p class="MLP_text ParaOverride-1">Ach, Bože, děvče&#160;– a&#160;bylo tam tak Radostno, že bychom chekli&#160;–</p>
			<p class="MLP_verse_-12-12- ParaOverride-1">„Chodili za tebú myslivcí,<br/>mjéli zelený šaty (3×).<br/>Ty si jim súzená nebula<br/>nedostáli tě teký (3×)<br/>Háá&#160;– Domažlice sú…“</p>
			<p class="MLP_text ParaOverride-1">Proč to tak působí, taková hloupá písnička, a&#160;vždyť to vlastně ani není pravda: Nechodil, nestál s&#160;ní. Kdyby to udělal, bylo to třeba všechno jinak&#160;– hůř by se s&#160;ním jistě neměla&#160;– to by už asi šlo těžko. Ale neodvažoval se, to je to. Ze sobectví vlastně, z&#160;jakési zbabělosti, dobře mu vlastně tak!</p>
			<p class="MLP_text ParaOverride-1">A&#160;co tvoje žena?&#160;– Tu bych přece nepoznal, s&#160;tou jsem se setkal až za kolik let na to&#160;– pro Krista Pána, co to jenom je, vždyť tu ženskou ani pořádně neznám, vždyť je to třeba kráva.</p>
			<p class="MLP_text ParaOverride-1">Tehdy to vylezlo naposled, z&#160;podvědomí, nebo odkud. Celý čas si pak na Ikse a&#160;jeho ženu nevzpomněl, nevěděl, co dělají, ani ho to nezajímalo, nežil v&#160;jejich světě.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Až najednou dnes ráno. Co se to stalo? Umřela snad a&#160;spektrální hlas jeho představy byl zpěvem její unikající duše, která se s&#160;ním takto přišla rozloučit? Bylo snad možné, že tak, jak si na ni občas s&#160;bolestnou láskou vzpomněl, vždy jednou za mnoho let, že vzpomínala i&#160;ona na něj? Co se s&#160;ní stalo? Utekl od ní nakonec, jak to tihle papíroví katolíci často dělají, nebo přece jen zůstal? A&#160;co jejich děti? Postaral se aspoň slušně o&#160;ně, když jich tolik napekl? Ale, co je mi po nich po všech? Co se stalo, odestáti se nemůže, třeba to tak bylo dobře, lepší pro nás pro všechny. Ale co to bylo, že se mu zjevila právě dnes ráno po čtvrté hodině, v&#160;čas sebevrahů, v&#160;tom pašijovém duetu Adama Michny? A&#160;jak se jejich hlasy spájely a&#160;třely o&#160;sebe v&#160;sekundách průtahů! Skoro by věřil, že je to vzpomínka, že snad někdy spolu takhle zpívali, ale ne&#160;– nikdy ji ve skutečnosti zpívat neslyšel&#160;– proč to jen přišlo, co to jen znamená?</p>
			<p class="MLP_text ParaOverride-1">Souviselo to snad nějak, nejasně, nelogicky, ale tajemně pochopitelně, s&#160;jejím utrpením a&#160;osudem, křížem, jak se tomu tradičně říká? Kdo to byl, kdo zde trpěl, trpěl i&#160;pohroben jest kromě oficiálního Krista? Snad ona, Duchová zpěvačka? Náhle si vzpomněl na příhodu ze svého dětství. Dnes už by se to nemohlo ani stát, Němci byli odsunuti, německy už skoro nikdo neumí, Čtenář not je stařec, svědek jiné, zapadlé éry: Když byl dítě, jezdila k&#160;nim občas nakupovat do Prahy přítelkyně jeho matky, Sudeťačka jako poleno, prý byli antifašisté, ale když pak přišel Hitler, to se ví, jenom tajní, po válce stejně museli pryč. Jednou s&#160;nimi přijel také nějaký pan děkan, taky Sudeťák, taky Němec jako poleno. A&#160;ten vykládal divnou, sprostě blasfemickou kněžskou anekdotu o&#160;tom, že žena se podobá Ježíši Kristu: „Denn die Frau wird am Kreuz gelegt und genagelt.“&#160;– „Aber Herr Dekan,“ hihňala se tehdy maminka i&#160;přítelkyně. Čtenář not tehdy nevěděl proč, co to znamená, i&#160;když slovům rozuměl. Ale větu si zapamatoval a&#160;později pochopil. Byla to teď snad jakoby stejná divná nábožensko-erotická surovost s&#160;přídechem mystického utrpení a&#160;blasfémie&#160;– ten vtip a&#160;celý manželský život katolického pozéra Ikse. Proč je to všecko tak ohyzdné až do příšernosti? Ale ne, to, co trpělo, ten, kdo trpěl a&#160;pohroben jest, musí být přece mužského rodu: pass<span class="MLP_znak_kurziva_11b">us </span>et sepult<span class="MLP_znak_kurziva_11b">us</span>, das mag ja keine Frau sein&#160;– Inu co, je přece amor, amoris, masculinum&#160;–</p>
			<p class="MLP_text ParaOverride-1">Ale vždyť ani moc netrpěl, jen malinko a&#160;občas, v&#160;intervalech mnoha let&#160;– naposledy dnes ráno. Ale pohřben je teď už důkladně, nevstal z&#160;mrtvých, nemůže, jen se snad občas v&#160;hrobě pohne, passus, passus et sepultus est. A&#160;je to tak už dobře.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Čtenář not vzal opět partituru a&#160;nalistoval „Crucifixus“. Opět si představil varhany, dvoje housle a&#160;zpěv vlastního hlasu. Když se ale hořcově rozzelo G&#160;dur po žlutozeleném As&#160;dur&#160;– f&#160;mol a&#160;nastoupil alt, nebyl to už živý, vibrující hlas Duchové zpěvačky, ale abstraktní, průhledný tón bez barvy a&#160;chuti, jen idea zvuku, jak si obvykle uměl svou omezenou muzikálností psanou hudbu nedokonale představit. Tajemná návštěvnice odešla: Protože, když se soustředil a&#160;snažil si vybavit linii altu konkrétním zvukem, ozval se v&#160;jeho představě už jen nepřirozený zvuk anglického školeného mužského falsetu. Ovšem, hluboká poloha závěru ukazovala, že skladatel měl původně na mysli nejspíš tento druh hlasu.</p>
		</div>
</body>
</html>