<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kralovstvi_ceske_a_jine_polokatolicke_povidky-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kralovstvi_ceske_a_jine_polokatolicke_povidky-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">Pes genezaretský</p>
			<p class="MLP_text_bez1radku ParaOverride-1">Je jižně; bělost vápencovitá a&#160;suchý chřestot cikád ve křoví, kužele černých cypřišů se pnou, a&#160;hrdličky a&#160;modří holubi, červených očí, zobců bělavých, se ozývají mezi stromovím. Do jímky padá voda se zpěvem, je jižně, sladce, jaksi hřbitovně. Terasovitě dolů běží stráň, po stezkách bílých, schodech cihlových a&#160;domy, rovny bílým krabicím, se vynořují z&#160;kučer zeleně, až tam, kde dumné dříme jezero. Za vlnou vlna na břeh naráží, a&#160;tiše šeptá snivým pleskotem, a&#160;nad hladinou opar spočívá a&#160;v&#160;dálce zříti modré pásmo hor.</p>
			<p class="MLP_text ParaOverride-1">Tu na hladině bíl<a id="_idTextAnchor006"></a>ý vzplane bod a&#160;zvolna pozvolna se zvětšuje: Zdá se být zprvu vločkou sněhovou, pak rackem, který used na vodu, pak pelikánem, nebo labutí&#160;– však nikoliv, to plachta nadmutá, již lehká bríza žene ke břehu a&#160;semo tamo, blízko při větru, klikatým letem brázdí hladinu.</p>
			<p class="MLP_text ParaOverride-1">Již blíží se, již možno rozeznat tvar lodice i&#160;plachty napjaté a&#160;uvnitř tváře mužů vousatých. Přirazí člun a&#160;muži lodníci, své řízy vykasavše vysoko, do mělké vody skáčí z&#160;paluby a&#160;tlačí člun ten na písčitý břeh a&#160;jiní, stěžeň pokládajíce, skládají, stáčí plachtu bělavou. Pak na břeh vyjdou, v&#160;dlouhém průvodu a&#160;vzhůru kvačí strání po schodech, až potom vejdou v&#160;mého pána dům, v&#160;zahradu, dvůr a&#160;před dům samotný. Přátelským štěkotem se ozve pes&#160;– ne aby strašil nebo zaháněl, leč aby upozornil domácí. Tu vejdou oni muži pod střechu a&#160;bílou verandu si obsadí, pod kterou pne se réva prastará, vzpínajíc uzlovitá ramena, a&#160;praví: „Pokoj domu tomuto.“ A&#160;vyjde hospodář i&#160;se ženou a&#160;s&#160;dětmi, také se vší čeledí a&#160;uctivě ty muže vítají a&#160;častují je skromnou potravou, chlebem a&#160;vínem, také ovocem, které jim rodí jejich zahrada. Je dvanáct mužů, avšak třináctý se od nich liší, těžko říci čím, že všichni hledí pouze na něho. Tu počne třináctý muž hovořit a&#160;všichni poslouchají napjatě, promlouvá tiše, vážně, prazvláštně, hlubokým hlasem, divně hudebním.</p>
			<p class="MLP_text ParaOverride-1">A&#160;tehdy přikradu se ze dvora, a&#160;tomu muži k&#160;nohoum ulehnu, a&#160;jaksi se mu kol nich obtočím, tak jak to bývá známým zvykem psů.</p>
			<p class="MLP_text ParaOverride-1">Protože nejsem člověk, ale pes, ten pes, co předtím vítal poutníky&#160;– kdybych byl člověk, tu bych netroufal se k&#160;tomu muži ani přiblížit. Pes ale nemá rozum, nemá hřích, a&#160;muž, jenž nyní tiše vykládá, zajisté neodkopne ani psa. Co mluví, nevím, protože jsem pes, však blaho, blaho ležet u&#160;nohou.</p>
			<p class="MLP_text ParaOverride-1">Tu ticho nesmírné se utvoří, pod všemi zvuky, co jich jest, pod houkáním těch modrých holubů a&#160;pod vrkáním sivých hrdliček, pod chřestem cikád suše slunečním a&#160;pod zvoněním vody do jímky i&#160;pod tím hlasem sladkým, nezemským: bělostná propast, slastná nicota, jíž nelze, nelze dohlédnout.</p>
			<p class="MLP_text ParaOverride-1">A&#160;u&#160;těch nohou chtěl bych ležet vždy a&#160;u&#160;těch nohou chtěl bych zcepenět.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Zajisté jste zpozorovali, že tento text je psán prosou: Prosa je to, co se píše normálně do řádků, kdežto poesie je ve sloupcích. Tak tomu alespoň bylo donedávna: Nyní je poesie taky to, co, jsouc psáno ve sloupcích, má jakési asonance, např. „lyceum“ a&#160;„rozum“ nebo „navždy“&#160;– „za zdí“, přičemž počet slabik v&#160;jednotlivých řádcích sloupků zůstává libovolný, jako před dobou asonancí. Proto se znalci poesie a&#160;vůbec literatury ve vašich řadách jistě pozastaví nad tím, že to má místy takový přeházený slovosled jako třeba „mužů vousatých“, místo „vousatých mužů“ a&#160;tak podobně, což tam přece nemá žádnou funkci, že ano.</p>
			<p class="MLP_text ParaOverride-1">Dále asi řeknete, že to není žádná literatura, protože to je moc jako Julius Zeyer a&#160;kdesi cosi, romantické, sentimentální, možná taky kvietistické nebo pietistické nebo tak něco. Taky, že tam na dvou stránkách není nic sprostého, ani slovo, ani akce, tím to trpí, nemá to tu literární pravdivost, že.</p>
			<p class="MLP_text ParaOverride-1">Taky jinak, z&#160;hlediska theologie se to takhle nejspíš nesmí, třeba tento druh představy byl už dávno odsouzen tím a&#160;tím koncilem nebo tou a&#160;tou encyklikou nebo čím&#160;– člověk si málokdy dovede vymyslet něco opravdu nového&#160;– tak tohle tady už taky bylo jako herese cynolatristů. (Cynolatrie může znamenat jak „uctívání psa“, tak taky „uctívání psem“, jako tady podobně jako „amor Dei“ může být jak láska Boha, tak i&#160;láska k&#160;Bohu, atd.) Protože předně: představovat si o&#160;sobě, že jsem pes, se třeba příčí nauce o&#160;substanciálních formách, nebo něčemu, a&#160;dále je to třeba taky neúcta ke Kristu, což lze dovodit touto úvahou:</p>
			<p class="MLP_text ParaOverride-1">Je zřejmé, že ke službám božím přistupují lidé svátečně oděni a&#160;bylo by nepatřičné, kdyby k&#160;nim přistupovali oblečení a&#160;upravení nedbale: důvodem tohoto svátečního odívání jest pak snaha projevit úctu Bohu atd. Zajisté pak člověk svátečně oděný nabývá dočasně jakoby vyššího společenského postavení, totiž, že nedělně oblečený služebník se podobá pánu. Tento princip, který platí v&#160;řádu lidského pokolení aneb druhu, lze pak snadno rozšířiti na celý řád stvoření: Člověk jest tvor vyššího řádu než pes. Ergo Q. E. D.</p>
			<p class="MLP_text ParaOverride-1">Ale i&#160;kdyby tomu tak nebylo, je tento druh představy jistě hrubě excentrický, a&#160;není-li heretický, má alespoň příchuť herese, jako články mistra Jana Husi: nisi haereticum nihilominus haeresin sapiens.&#160;– Teď by třeba ještě mohlo přijít, jak se to jeví z&#160;hlediska křesťanského existencialismu, ale to já už neumím, protože jsem se o&#160;to přestal zajímat. Pochopitelně by se to jevilo zase nějak negativně&#160;– třeba proto, že zvíře neexistuje ve smyslu existencialismu, tj.&#160;„ex-sistere“, nebytuje nad sebou, a&#160;tudíž není schopno zbožnosti, nebo něco.</p>
			<p class="MLP_text ParaOverride-1">Protože, podívejte se, kam by to vedlo: Když si to ten člověk představuje o&#160;sobě, mohl by si to představit taky o&#160;jiných, o&#160;tom a&#160;o&#160;tom, ale hlavně o&#160;mně, kterýž jsem přece tím a&#160;tím a&#160;opět tímto. To by bylo ovšem naprosto nepřípustné&#160;– taková bláznivost!</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">To se ví, vy vždycky všechno zkazíte, hloupí inteligenti.</p>
			<p class="MLP_text ParaOverride-1">Vám tak něco vykládat&#160;– mohl jsem si to taky nechat pro sebe.</p>
		</div>
</body>
</html>