<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kralovstvi_ceske_a_jine_polokatolicke_povidky-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kralovstvi_ceske_a_jine_polokatolicke_povidky-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">Království české</p>
			<p class="MLP_text_bez1radku ParaOverride-1">Archeo Pteryx seděl na lavičce v&#160;parčíku a&#160;čekal. Sklánějící se slunce jaksi zušlechťovalo beznaděj proletářské čtvrti a&#160;dodávalo všem věcem jakousi duchovou monumentálnost. Ohyzdně rudé květy na záhonku, tvrdé jako bolševik, náhle měkce žhnuly, zavírajíce kalichy, chodník zrůžověl a&#160;stíny na něm něžně zmodraly. Západní strana melancholicky jásala roztavenou mědí. Nitro Pterygovo bylo napjatě slavnostní. Hurválek prošel a&#160;zabočil do stoupavé ulice. Pteryx vysunul zápěstí z&#160;rukávu a&#160;začal nenápadně pozorovat minutovou ručičku. Připadalo mu to jako počítání při provádění nějaké skladby s&#160;fugovanými nástupy&#160;– Hurválek už nastoupil, tak teď: ráz&#160;– dva&#160;– tři&#160;– čtyři&#160;– ráz&#160;– dva&#160;– tři&#160;– čtyři, jenom nezmeškat nástup vlastní.</p>
			<p class="MLP_text ParaOverride-1">Chybělo mu to poslední léta, kulturní úderky a&#160;podobně to nemohly nahradit. Nejen k&#160;vůli kaditelnění slunci Stálinovi a&#160;tak, to už nikdo ani nevnímal, ale vlastní muzika byla skoro vždycky blbá. Proto velice uvítal, když se u&#160;nich doma objevil Kodra. Byl teď nějakým měřičem šroubků ve fabrice, nebo co, ale existoval: Vidí-li člověk na vlastní oči, jak je snadné neexistovat vůbec, jeví se náhle i&#160;existence měřiče šroubků téměř vznešenou.</p>
			<p class="MLP_text ParaOverride-1">„Chci začít zase zpívat,“ řekl tehdy Pterygovi svým zvláštním kostelnickým hlasem, zároveň vysokým a&#160;huhlavým, jako houkání sůvičky,&#160;„zkusit, jestli nám nic neudělají. Oficiálně, to se ví, nic zakázáno není,&#160;– ale však víš. Ale právě proto&#160;– žádný holky&#160;– začnem jenom s&#160;chlapama&#160;– vocibus aequalibus&#160;– musíme napřed zkusit, jestli to vůbec půjde. Tak chci vědět, jestli jsi pro, jestli si troufáš jít s&#160;sebou.“</p>
			<p class="MLP_text ParaOverride-1">Slovo dalo slovo a&#160;teď tady Pteryx tedy seděl a&#160;čekal na svůj nástup.</p>
			<p class="MLP_text ParaOverride-1">Blbost&#160;– ovšem. Ústava&#160;– snad se jmenuje košická, nebo jaká&#160;– sice zaručuje svobodu náboženství a&#160;shromažďování, jenže meine Volksgenossen, grau is die Theorie&#160;– vždycky tam přece měli jenom samoděržaví a&#160;tak je zavedli i&#160;do nové gubernie. Ale nechat papírovou konstituci na vytírání očí naivnímu Západu&#160;– to není tak zcela hloupý nápad&#160;– jsou to přece jen nejlepší šachisti světa&#160;– málo platné. Muzika přitahuje do kostela lidi, kvůli tomu tam vlastně hlavně totiž je&#160;– a&#160;borbá pratív religióna se musí začít a&#160;zaměřit na strategicko-takticky důležitá centra. Bijte hlavu, tělo odumře samo.</p>
			<p class="MLP_text ParaOverride-1">Tudíž blbost.</p>
			<p class="MLP_text ParaOverride-1">Kdyby je vybrali, byl by průser, ale veliký, olbřímí, právě proto, že by to udělali vlastně protiprávně. Museli by světu ukázat proč, a&#160;tak by byli nuceni vymyslet si na ně něco hodně trestného&#160;– špionážní centrum, brloh sexuálních orgií, možná obojí najednou.</p>
			<p class="MLP_text ParaOverride-1">V&#160;nejlepším případě by Pteryx přišel o&#160;své nově nabyté místo v&#160;biologické laboratoři fakultní nemocnice, kam ho diskrétně a&#160;se zachováním přísné anonymity dostrkali jeho komunističtí příbuzní&#160;– v&#160;nejhorším by se stal špiónem Vatikánu nebo něco a&#160;zmizel by v&#160;mašinérii bezprávního právního systému, možná i&#160;nadobro: špión, kterého by nikdo nechtěl vyměnit za sovětského, protože by to ve skutečnosti špión nikdy nebyl. Nejabsurdnější na tom ale bylo, že mu šly pravdy svaté víry víceméně kolem paty.</p>
			<p class="MLP_text ParaOverride-1">Ale na druhé straně, podívejte se:</p>
			<p class="MLP_text ParaOverride-1">Za á tady byla možnost zazpívat si pořádnou muziku, do které nikdo nestrká marxistický ideologický rypák; za bé, že to bylo <span class="MLP_znak_kurziva_11b">jim</span> na vztek&#160;– a&#160;za cé, že ano, vzrušení z&#160;nedovoleného ovoce, rozkoš hazardního hráče.</p>
			<p class="MLP_text ParaOverride-1">Z&#160;hlediska malé kupecké aritmetiky to blbost ovšem je pořád, ale z&#160;hlediska kvality života už ne taková. Je jedno, jestli je, nebo není: Kdyby nebyl, byla by to snad vlastně ještě větší bašta&#160;– nádhera donquijotiády už úplně, totálně absurdní. Boj proti úplné nicotě a&#160;jejím vyznavačům: a&#160;samoúčelná, zbytečná obrana tohoto Docela Ničeho proti těm, kdo Je chtějí zničit&#160;– protože Nic se pochopitelně zničit nedá. Tak jako se israelský Hospodin nedal, na rozdíl od jiných baalů a&#160;molochů, zajmout v&#160;kmenových bitvách, protože zkrátka neměl sochu.</p>
			<p class="MLP_text ParaOverride-1">Tato představa měla jakousi nesmyslnou krásu a&#160;vznešenost, jako ji má již pouhá vize kosmického prázdna.</p>
			<p class="MLP_text ParaOverride-1">Minutová ručička odpíchla deset minut a&#160;Pteryx automaticky dofilosofoval. Zvedl se a&#160;kráčel směrem k&#160;postranní uličce, kde předtím strmě do kopce zmizel Hurválek. V&#160;duchu si opakoval namemorované instrukce: Tak tady to je&#160;– dozadu do chodby a&#160;pak do prvního patra&#160;–</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Polekal se nahého viselce, až pak zjistil, že je to jen socha. Ukřižovaný v&#160;životní velikosti působil v&#160;temnu chodby nepříjemně skutečně. Ještě z&#160;něho někdo dostane infarkt. Pteryx sáhl do kapsy, vyndal sirky a&#160;škrtl&#160;– ano&#160;– jak předpokládal&#160;– olej, zdá se, je&#160;– rozsvítil věčné světlo a&#160;to se řeřavě rozhořelo v&#160;červené skleničce. Zkroucené probodené nohy byly teď jasně osvětleny, zbytek umučeného těla se ztrácel v&#160;šeru, které se teď, kontrastem s&#160;lampičkou, stalo zeleným. Visel tam a&#160;strašil, hrůzný symbol absurdního náboženství. Tule. Nejpotupněji popravený. Jak by na dnešního člověka působilo náboženství, které by mělo svým hlavním symbolem šibenici a&#160;obraz oběšence?</p>
			<p class="MLP_text ParaOverride-1">Visel tady, jako by zahrazoval cestu, jako by ho tam dali „oni“ na výstrahu. „Kdo chceš přijíti za mnou“&#160;– morbidní pathofilie!</p>
			<p class="MLP_text ParaOverride-1">No&#160;– blbost. Pro nějaké amatérské vyzpěvování riskovat existenci, snad i&#160;pouhou fysickou. V&#160;rámci něčeho, čemu vlastně ani moc nevěří. Trojhlasá mužská mše, říkal Kodra, budeš zpívat prostřední hlas, s&#160;Hurválkem. V&#160;šesti, každý hlas po dvou. Však by to mohli v&#160;pěti taky, v&#160;nejhorším případě ať zpívá Kodra s&#160;sebou. Zaváhal, už se obracel.</p>
			<p class="MLP_text ParaOverride-1">Cože?! A&#160;zrovna hovno! No pasaran!</p>
			<p class="MLP_text ParaOverride-1">Archeo Pteryx se pokřižoval, napůl ironicky, napůl vážně, a&#160;vystoupil do patra.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">„Kluci, kdyby něco, tak tady ten klíč jsem si dal dělat sám a&#160;jsme tu na černo&#160;– farář vo ničem neví&#160;– jasný? Tak, Honzo, rozdej noty.“</p>
			<p class="MLP_text ParaOverride-1">Cože, tohle?&#160;– pomyslel si Pteryx, pohlížeje na svůj part.</p>
			<p class="MLP_text ParaOverride-1">Vždyť to vypadá jako ňáká romantika, eště k&#160;tomu druhořadá&#160;– já myslel, že budem zpívat ňákýho Pergolese nebo Lottiho, taky Pedro Heredia má dobrou trojhlasou mužskou mši&#160;– zkrátka ňákou polyfonii&#160;– a&#160;tady ňákej obskurní blboun z&#160;minulýho století! To už moh rovnou přinést starýho Říhovskýho! Tak <span class="MLP_znak_kurziva_11b">teď</span> už to ale nemá smysl vůbec! Ani teda ten, že jako střežíme kulturní tradice, že tu jako sloužíme uměnám&#160;– asi to bude eště, ke všemu riziku, veliká votrava zpívat. Proč jsem mu to sliboval, proč jsem se nevrátil aspoň od toho krucifixu? To tak akorát vypadá na Kodru&#160;– Kodra má uši a&#160;všecko, ale vkus mejdlíčkovej&#160;– že mi to nenapadlo! Člověk myslí, když se riskuje, tak to musí bejt pro něco&#160;– a&#160;teď tohle.</p>
			<p class="MLP_text ParaOverride-1">„Ty, Kodro?“ řekl Pteryx nahlas. „Co je to vlastně za mši a&#160;kdo je to ten Vito Mascherata?“&#160;– „To,“ pravil Kodra pyšně, „to je moc krásný, uvidíš. To zpívalo na eucharistickým kongrese v&#160;Buenos Aires tři tisíce jeptišek&#160;– tři tisíce! Každej part tisíc ženskejch!“ Kodra vykulil nadšeně očka pod kostelnickými brejličkami. Jeho duše byla dětsky prostá a&#160;představa tří tisíců jeptišek mu zřejmě velice imponovala. Naopak Pterygovi byla představa tří tisíců zpěvaček spíš směšná a&#160;protivná, i&#160;kdyby zpívaly něco pořádného. Tři tisíce bab&#160;– to by si mohli vymyslet určitě taky Rusové, to je právě jim podobné: Sláva Stálině, sláva! Nebo Amerikáni: The American Dream. A&#160;gigantic revivalist Christian musical experience conducted by the reverend Karl Beiderbecke, sponsored by Corned Beef Incorporated and Amalgamated.</p>
			<p class="MLP_text ParaOverride-1">Tři tisíce jeptišek! No, ty musely ale smrdět, v&#160;tom Buenos Aires, v&#160;tom horku! Pteryx si vzpomněl na ztracené dny první mladosti, kdy chodil do semikoedukačního gymnasia. Holky chodily do stejné boudy, ale do extra tříd. Když se přišlo do nějaké školní místnosti po dívčí třídě, do fysiky, do kreslírny, do zpěvárny, nejvíc do tělocvičny, lpěl zde velmi výrazný <span class="MLP_znak_kurziva_11b">odeur de la femme</span><span class="MLP_znak_kurziva_11b CharOverride-2">,</span> vzrušující a&#160;tehdy pro Pteryga dosud tajemný nejasnou nápovědí neznámého. Táhlo se to za nimi zřetelně, i&#160;když jen třída přešla po schodech, a&#160;dlouho to trvalo. Na tento fenomén stačilo patnáct dvacet holek, co teprve tři tisíce jeptišek!</p>
			<p class="MLP_text ParaOverride-1">Tři tisíce jeptišek! Tak ke všemu to ani není, jak si to ten skladatel představoval&#160;– o&#160;oktávu nebo o&#160;nějakou kvintu níž a&#160;jen v&#160;šesti. Tak teď už to není ani ten don Quijote, teď už to je starý dobrý Josef Švejk! Ale právě proto tady zůstanu, a&#160;zrovna. Ach, Bože můj! Nahlas však řekl pouze: „Nepovídej! To je zajímavý. Tři tisíce jeptišek, říkáš?“</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Ale otrava to náhodou nebyla. Záhadný Vito Mascherata se ukázal tajným granátem. Nebylo to vůbec jako Tregler nebo jako Říhovský, spíš jako Antonín Dvořák střižený starým Caldarou. Byl z&#160;minulého století a&#160;neznámý, ale kupodivu dobrý. Ostatně, kdoví jak by dopadl náš mistr Antonín, kdyby neměl náhodou za švagra hraběte Kounice? Možná jako ten Mascherata&#160;– obskurní církevní varhaníček a&#160;skladatýlek, o&#160;kterém se přece jen ví, proto tu jeho skladbu vybrali na ten eucharistický kongres, ale jinak na něj světské moci kálí&#160;–&#160;–&#160;– Co se týče těch tří tisíců či tisíc jeptišek, zdálo se, že to byla snad pouze monstrosita pořadatelství kongresu, se kterou neměl skladatel co dělat. Podle zvuku to naopak vypadalo, že měl na mysli malý soubor, třeba tedy ty jeptišky, tak šest až dvanáct bab. A&#160;mužská poloha tomu taky nevadila, spíš se zdálo, že <span class="MLP_znak_kurziva_11b">tak </span>to ten Mascherata původně myslel, ale snad neměl možnost provedení, snad dělal varhaníka někde u&#160;sestřiček&#160;– a&#160;tak to všechno strčil o&#160;kvartu dolů, tj. o&#160;kvintu nahoru, přepsal spodní hlas do houslového klíče a&#160;řekl, že tedy ten trojhlas je ženský.</p>
			<p class="MLP_text ParaOverride-1">Legálně-ilegální zpěváci se nato celkem třikrát sešli a&#160;po třetí už to znělo nóbl. Pěkná skladba, že jsme o&#160;tom Mascheratovi dřív neslyšeli. Inu, to už je tak. Ona totiž kvalita a&#160;proslulost v&#160;uměnách jenom statisticky korelují, ale v&#160;individuálních případech nemusí kongruovat&#160;– pro ilustraci si třeba srovnejte některá K&#160;současné české literatury.</p>
			<p class="MLP_text ParaOverride-1">Žil&#160;byl kdysi jakýsi Vito Mascherata, možná, že se tak ve skutečnosti ani nejmenoval, a&#160;ani nevíme, kdy a&#160;jak&#160;– on totiž ani není v&#160;žádných hudebních encyklopediích. Pak umřel, zmizel, ale nechal po sobě pěknou mši pro mužský či ženský trojhlas a&#160;varhany. Zmizel, ale zanechal po sobě stopu, jakousi brázdu v&#160;ideativnu, nebo co. I&#160;když jen na čas, i&#160;když jen nenápadnou&#160;– kdo rozumí muzice, tomu se ta mše musí líbit a&#160;musí ji ocenit. Kdo muzice nerozumí a&#160;orientuje se jen podle vnějších znaků&#160;– na toho právě Vito Mascherata vyzrál, že mu jaksi uniká, nenechá se od něho očuchávat a&#160;ohmatávat. A&#160;to má všechno zvláštní krásu a&#160;snad nebo určitě větší, než kdyby měl pomníky a&#160;hory bibliografie. Pteryx už přestal litovat, že se na to dal od Kodry zlákat&#160;– třeba to všechno dopadne dobře, tak jako nakonec dopadl dobře výběr skladby, vykazující zpočátku hrozivé příznaky ve formě neznámého autora z&#160;minulého století a&#160;tří tisíců jeptišek. Jediným nedostatkem byl mečivý zvuk prvních tenorů, representovaných katolickým krejčím Pospíšilem a&#160;komerčním inženýrem Šmidrou a&#160;připomínající rejstřík <span class="MLP_znak_kurziva_11b">vox humana</span> na varhanách u&#160;Ludmily. Avšak nic lidského není dokonalé a&#160;naopak bylo lze tento zvuk brát jako přídech určité gotické pitvornosti, na způsob chrličů, oplzlého Mastičkáře a&#160;tak. Celkově vzato, šlo všechno jak na drátkách: Zatím je nikdo na zkouškách nevybral&#160;– asi o&#160;nich opravdu nevěděli, nebo to nepokládají za důležité&#160;– a&#160;co se týče provedení, to se bude konat zatím mimo Prahu, ve venkovském kostelíku jen pro spolehlivé pozvané&#160;– později&#160;– dá-li Bůh&#160;–</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Silnice se táhla&#160;– rovná a&#160;šedomodrá budovatelská asfaltka. Na levé straně Pteryx právě míjel panel, hlásající, že Se Sovětským svazem na věčné časy. Šmidra se tomu smál, ale Pteryx se obával, že by to tak mohlo velmi snadno dopadnout. Byli sami dva, setkali se náhodou v&#160;elektrice a&#160;nyní kráčeli hbitým pochodem do konečné stanice a&#160;jejich cílem byla nejbližší vesnička, kde se právě měla konat polotajná zpívaná mše&#160;– ve všední den a&#160;večer&#160;– dárek farářovi k&#160;svátku. Bylo to na dnešní pojmy pěšky dost daleko, ale tehdy se víc chodilo pěšky a&#160;tak daleko to nepřipadalo, všichni víc chodili&#160;– osobní auta byla u&#160;nás v&#160;té době takový přepych jako dnes asi motorové čluny. Však byla ta silnice také prakticky prázdná, a&#160;proto se po ní dalo rázovat zcela bezpečně.</p>
			<p class="MLP_text ParaOverride-1">„Až to praskne,“ vykládal Šmidra svým vysokým pisklavým hlasem&#160;– měl dlouhou rozviklanou postavu a&#160;Pteryga už kolikrát napadlo, jestli vlastně není eunuch&#160;– ale měl prý syna a&#160;vousy mu snad taky rostly&#160;– „až to praskne, nebude už žádná republika, protože buržoásní demokracie se úplně zdiskreditovaly&#160;– Masaryk!&#160;– však mu taky Florián říkal Masa Ryk&#160;– s&#160;jejich positivismem a&#160;liberalis­mem. Až to praskne, nastolíme, abyste věděl, království české.“</p>
			<p class="MLP_text ParaOverride-1">„A&#160;kdo bude králem?“</p>
			<p class="MLP_text ParaOverride-1">„Některý příslušník některého starého knížecího rodu&#160;– nejspíš&#160;–“ tu se Šmidra naklonil k&#160;Pteryxovi či Pterygovi a&#160;zbožně zašeptal jméno.</p>
			<p class="MLP_text ParaOverride-1">„Ten?“ řekl Pteryx, „to je ten od vrtařů nebo ten od koní? Anebo ten, co teď hraje v&#160;nočních podnicích? O&#160;tom od těch vrtařů se vypravuje taková anekdota: Že prej tam všechny okouzlil svým vystupováním a, to se ví, taky tu kádrovací babu, ňákou, jak tak bejvaj, tak vona se zasadila, aby soudruha knížete udělali štajgrem&#160;– totiž né&#160;– štajgr je u&#160;havířů&#160;– tedy takovým mistrem nebo předákem, prostě velitelem tý party, ne? No tak von to vzal, co by ne&#160;– ale teď ty jeho příbuzný ho začali podezřívat, že to není jenom tak, že to se asi musel dát do strany&#160;– i&#160;mu snad psali z&#160;tý zahraniční větve&#160;– lieber Franzi, nebo Karl, nebo jak von se menuje&#160;– wir sind sehr beunruhigt&#160;– snad ho i&#160;chtěli vyjmout z&#160;ňákýho dědictví&#160;– sice, jestli von by to tady moh dostat, to je otázka&#160;– ale dejme tomu, že to pozdějc snad trochu povolí, ne, že by to přestalo, toho se nedožijem, ale povolit by to mohlo, aspoň dočasně, anebo se mu může podařit zdrhnout&#160;– a&#160;vůbec je dobře se žádnýho dědictví nezříkat, že jó, po knížatech.</p>
			<p class="MLP_text ParaOverride-1">Tak von prej si nechal vystavit vod tý baby potvrzení, že ve straně není a&#160;že to postavení předáka dosáhl pouze na základě svých schopností a&#160;pracovních výkonů, ale to potvrzení pak stejně nemohl použít, protože ta bába, která nevěděla, na co to je&#160;– myslela, že pro naše úřady, ňáký&#160;– mu tam napsala takový ty plky, jako že je věrnej syn pracujícího lidu a&#160;má kladnej postoj k&#160;lidově demokratickýmu zřízení&#160;– co von to tak právě nechtěl těm příbuznejm, ale jak to bylo dál, to už nevím, protože ten kluk, co mi to vykládal, už s&#160;ním nedělá, ale je zarýglovanej v&#160;tý Bytýzi u&#160;Příbramě a&#160;fárá na uran.“</p>
			<p class="MLP_text ParaOverride-1">Ing. Šmidra zřejmě nepostřehl zdroj inspirace Pterygova vyprávění, dobrého vojáka nejspíš nečetl, a&#160;jeho kozí tvář zůstala vážná a&#160;slavnostní.</p>
			<p class="MLP_text ParaOverride-1">„To se ví,“ řekl, „to se pozná. To zapůsobilo i&#160;na tu kádrovačku. Knížata, princové jsou přece z&#160;milosti boží. Je to ta metafysická idea sakrálního krále, prostředníka mezi Bohem a&#160;člověkem&#160;– mimochodem ovšem taky symbol a&#160;předobraz&#160;– nevím, který myslitel řekl, že celá příroda je předobraz a&#160;alegorie dramatu vykoupení&#160;– theatrum redemptionis&#160;– a&#160;právě demokracie, presidenti a&#160;taková svoloč tento řád porušuje, rozumíte? Proto, zcela nutně, protože se prohřešují proti Řádu, řádu přírody, chcete-li, i&#160;když příroda sama o&#160;sobě by byla mrtvou, právě proto tyto všechny materialistické pseudostáty musí zaniknout, protože jim chybí jednota s&#160;Řádem&#160;– poslat křesťanské kníže k&#160;vrtařům&#160;– to je jako snažit se postavit pyramidu těžištěm vzhůru! Však prostý lid to ještě instinktivně cítí&#160;– kádrovačka ho udělala aspoň předákem&#160;– a&#160;proto já hledím naší budoucnosti vstříc s&#160;důvěrou&#160;– nebude třeba ani revoluce, vlastně&#160;– postačí jen pinknout&#160;– a&#160;ta stavba se sesype jako domeček z&#160;karet&#160;– jako domeček z&#160;karet! Proto já se také nebojím a&#160;řekl jsem Pospíšilovi: Pane mistře, nebojte se, ozdoba služeb Božích je naše povinnost&#160;– oni nás nevyberou, protože my sloužíme řádu a&#160;oni neřádu&#160;– musíte to chápat filosoficky&#160;– jen směle vpřed&#160;– nic se nám nestane.“</p>
			<p class="MLP_text ParaOverride-1">Ale Pteryx už neposlouchal. Aha&#160;– říkal si&#160;– tak on ani neví, jak to vlastně je, on to nevidí, nepřipustí si to. Všechno se samo od sebe zase udělá tak, jak si to inženýr Šmidra <span class="MLP_znak_kurziva_11b">z</span>&#160;Vinohrad přeje: Království české s&#160;korunovaným vrtařem a&#160;tak dále&#160;– on vlastně vůbec nemá kuráž, on to jen nevidí, žije v&#160;pohádce.</p>
			<p class="MLP_text ParaOverride-1">Kodra to vidí, ale riskuje, kvůli muzice a&#160;kvůli jáství:</p>
			<p class="MLP_text ParaOverride-1">V&#160;normálním životě měří šroubky, tady je najednou pan regens chori, velký nebo malý, pořád regens, vedoucí, pořádající, vládnoucí. Pospíšil to taky vidí, ale myslí si, že když pan inženýr Šmidra, takový učený a&#160;nábožný pán&#160;– tak to snad vidím špatně. Hurválek, ten to snad taky vidí, ale myslí si, že je to jeho povinnost, kromě toho je to intelektuál a&#160;oceňuje v&#160;tom takovou tu jako estetiku, The Power and the Glory, viva el Cristo Rey! Jako žák asi odebíral <span class="MLP_znak_kurziva_11b">Dětskou neděli</span> a&#160;má dodnes plnou hlavu mladistvých hrdinů, kteří na jejích stránkách tehdy umírali v&#160;tom Mexiku i&#160;jinde. Jak to chutná, když zmáčknou, neví a&#160;představit si to nedovede&#160;– to ostatně nikdo. Doseděl&#160;– Doseděl a&#160;Šefr&#160;– čert ví, co ti vědí, ale možná přece jen něco.</p>
			<p class="MLP_text ParaOverride-1">Jenom Šmidra nic neví, už se úplně odpoutal od reality, žije už teď v&#160;českém království, které přijde, jistě myslí, že je sám jedním z&#160;dvořanů, šlechticem, že bude do toho stavu povýšen a&#160;bude mít erb.</p>
			<p class="MLP_text ParaOverride-1">To jenom Pteryx ví, totiž taky, ale právě proto, že ví, že neví, „ví“ jaksi lépe než ti druzí: Kráčí tady, aby riskoval kvůli jakési Nicotě, či Prázdnu, čemusi nulovému, co snad právě tím jaksi negativně existuje, protože jeho neexistence je jaksi intensivní. Nemá to všechno vůbec smysl, ale právě tím to druhotně jakoby jakýsi smysl má. Co by tak udělal ing.&#160;Šmidra, co by tak udělali ti ostatní zpěváci a&#160;dirigent, kdyby jim to Pteryx takhle vysvětlil&#160;– doufejme aspoň, že snad uvažuje scestně, že to tak nakonec třeba ani není.&#160;– Mašíruje tady a&#160;vystavuje se nebezpečí, nepřímo snad i&#160;smrtelnému&#160;– jak by byl jednou v&#160;koncentráku, jeho život by měl pramalou cenu a&#160;mohl by být kdykoliv zrušen, třeba i&#160;pro zábavu&#160;– protože jiná skupina fanatiků, teď náhodou u&#160;moci a&#160;snad i&#160;ve většině, si z&#160;nějakého důvodu myslí, že obřadní symbolická anthropofagie, magicky ale prý skutečná&#160;– a&#160;to, co s&#160;ní souvisí, je brzdí v&#160;dosažení konečné spásy lidstva&#160;– již na této zemi, soudruzi. Ví to a&#160;ještě mnoho jiných věcí&#160;– a&#160;přece mašíruje. Don Quijote bojoval proti větrným mlýnům, protože si myslel, že jsou to obři. Kdyby věděl, že mlýny jsou mlýny, vysral by se na to, ovšem. Protože proti mlýnům, jasně věda, že jsou to mlýny, dokáže bojovat jenom Švejk. Nevím, kde vznikla představa, že Švejk je neloyální zbabělec, zdá se, že v&#160;nějakých myslích esenciálněrakouských&#160;– kdyby neměl Švejk morální páteř, klidně by na příklad přiznal poručíku Dubovi, že koupil od žida koňak pro nadporučíka Lukáše&#160;– rozkazu poslechnout musel a&#160;ať si to páni vyřídí mezi sebou&#160;– ale ne&#160;– zatloukl všechno a&#160;raději vypil celou láhev jedním tahem: Kdo se domnívá, že kdyby v&#160;lahvi byl jed, Švejk by ho nevypil, nechápe Švejka. Švejk přece pohlédl do tváře Nicoty a&#160;jeho humor je zoufalství. Udělal by to, zdánlivě pro nadporučíka Lukáše, věda naprosto jasně, že Lukáš je děvkař a&#160;národní zbabělec, ale ve skutečnosti proto, že je to vlastně jedno, prašť jako uhoď, a&#160;tak se můžeme např. chovat taky pro změnu třeba loyálně a&#160;statečně. Protože podle a&#160;zbaběle se chovají ti, kteří si ještě myslí, že se tím dá něco získat, proč se od nich třeba pro změnu neodlišit?</p>
			<p class="MLP_text ParaOverride-1">Pteryx tady zkrátka mašíruje, protože je z&#160;pokolení Švejků, protože je Čech. Tak je to&#160;– no jasně.</p>
			<p class="MLP_text ParaOverride-1">„To se ví,“ dolehl k&#160;jeho sluchu opět hlas inženýra Šmidry&#160;– recitoval na horním f a&#160;občas vyskakoval až někam na bé na cé&#160;– „to se ví, že bude zase zavedena šlechta&#160;– někteří mají od knížete již své patenty&#160;– jeden člověk mi to ukazoval&#160;– technických vymožeností ovšem používat nebudou&#160;– však Svatý otec byl první, kdo měl instalovaný telefon, ale s&#160;mírou, s&#160;mírou&#160;– pod kontrolou duchovních! Ne jako teď má každá ženská vysávač a&#160;pračku&#160;– to vede k&#160;lenosti a&#160;nemravnosti&#160;– taky k&#160;materialismu&#160;–“</p>
			<p class="MLP_text ParaOverride-1">Pro Krista Pána, co tady dělám? pomyslel si Pteryx, ještě štěstí že on a&#160;jemu podobní se k&#160;moci nikdy nedostanou&#160;– zato nedal Boh svini roby, že by kliala, říkají Slováci. Ale co to říkám? Ti druzí, co vládnou teď, to jsou přece stejní blázni&#160;– a&#160;Hitler&#160;– to bylo totéž. Ani to není pravda, ani to nedává smysl.</p>
			<p class="MLP_text ParaOverride-1">„Censura tisku, ta se zavede&#160;– vlastně zachová&#160;– se změnou instrukcí&#160;– pryč se změkčilým osvícenským liberalismem! Však koho osvobodil vzbouřený lid, když rozebral Bastilu? Markýze de Sade! Tady to máte, dějiny jsou plné symbolů. Inkvisice! Inkvisice!&#160;– A&#160;řeknu vám, že bude mít plné ruce práce&#160;– někdo řekne&#160;– temný středověk!&#160;– Já sám vím o&#160;případech čarodějnic&#160;– a&#160;jaká krutost, povězte, je přílišná, má-li se duše zachránit od pekelných trestů?“</p>
			<p class="MLP_text ParaOverride-1">„Inkvisice?“ řekl Pteryx, probíraje se znovu z&#160;vlastních úvah. „Ale to snad přece jenom ne, pane inženýre.“</p>
			<p class="MLP_text ParaOverride-1">Ing.&#160;Šmidra se odmlčel a&#160;zadíval se na Pteryga indignovaně maličkýma světlýma očima, připomínajícíma pohled želvy. Nechtěl věřit svým uším. Konečně přece jen uvěřil trpké pravdě a&#160;fistulácky vykřikl: „Vy mladí, vy jste tím bolševismem úplně prosáklí!“</p>
		</div>
</body>
</html>