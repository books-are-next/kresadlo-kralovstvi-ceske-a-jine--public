<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kralovstvi_ceske_a_jine_polokatolicke_povidky-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kralovstvi_ceske_a_jine_polokatolicke_povidky-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-1">Výletníci</p>
			<p class="MLP_text_bez1radku ParaOverride-1">Policejní člun se přiblížil a&#160;dával znamení. Muž u&#160;kormidla vyhodil rychlost, šroub se přestal otáčet a&#160;vyhlídkový člun se zastavil. Výletníci, sedící nahoře na střeše a&#160;opalující se v&#160;letním slunci, zírali indignovaně temnými brýlemi na policajty, jak přirážejí k&#160;jejich plavidlu, zachycují se jakým<a id="_idTextAnchor003"></a>si hákem a&#160;jak důstojník vyskakuje na krytou palubu. Zasalutoval se zdvořilou korektností a&#160;oslovil muže u&#160;kormidla: „Dobrý den, občane, účel jízdy?“&#160;– „Rekreační, pane kapitáne,“ řekl kormidelník. „Exkurse do potopených zbytků chrámu svatého Hilarióna&#160;– Xylona, národní podnik.“&#160;– „Ten člun máte v&#160;nájmu?“&#160;– „Ne, pane kapitáne, ten je podnikový, odborový.“&#160;– „Máte na to papíry?“&#160;– „Ano, prosím, tady.“&#160;– „Hm!&#160;– a&#160;– navigační patent&#160;– máte?“&#160;– „Tady, prosím.“&#160;– „Můžu vidět vaši občanku?“&#160;– „Prosím.“&#160;– „Dobrá, to se shoduje. Osazenstvo kontrolovat&#160;– to snad tedy ani nemusím&#160;– ale ručíte mi za ně, rozumíte. Žádný nedovolený rybolov, nebo tak&#160;– žádné nahé koupání. Víte, že jsou na to zákony. Tak si ten rekreační výlet dobře užijte&#160;– na shledanou!“ Kapitán zasalutoval, vlezl přes brlení do svého člunu&#160;– „odražte“&#160;– řekl své posádce&#160;– a&#160;odfrčeli, ponechávajíce za sebou pruh zpěněné vody.</p>
			<p class="MLP_text ParaOverride-1">Muž u&#160;kormidla vyhlídkového člunu zařadil rychlost a&#160;plavidlo se rozjelo. Byl to člun jakéhosi krabicovitého tvaru, asi deset metrů dlouhý. Dole byly dvě řady lavic, u&#160;každého okraje delší strany jedna, proti sobě. Nad touto vlastní palubou byla víceméně plochá střecha, ponechávající vzadu, nad šroubem a&#160;kormidlem, jakousi volnou platformičku. Z&#160;té se dalo po žebříčku vylézt nahoru na tu plochou střechu a&#160;všichni výletníci z&#160;Xylony, v&#160;počtu asi patnácti osob obojího pohlaví a&#160;rozličného věku, to toho letního nedělního rána udělali.</p>
			<p class="MLP_text ParaOverride-1">Na předním konci byl jakýsi můstek, na který se lezlo po schůdkách a&#160;kde stál řidič či kormidelník plavidla u&#160;svého kola a&#160;pák.</p>
			<p class="MLP_text ParaOverride-1">Široká údolní přehrada se podobala moři&#160;– táhla se téměř do nedohledna, jen občas bylo na obzoru vidět nějaké vzdálené stromoví, spíš jako nějaká ploše natažená kožešina. Vlny vzbuzovaly téměř ilusi slané vody a&#160;bílí rackové nad vodou vypadali rovněž stylově.</p>
			<p class="MLP_text ParaOverride-1">Kroužili zejména kolem věže, která se nořila z&#160;umělého jezera&#160;– zřejmě znamení cíle exkurse&#160;– potopený chrám svatého Hilarióna. Člun se blížil ke věži&#160;– zvětšovala se nyní stále rychleji. Na pokyn kormidelníkův vyhodil jeho pomocník, asi sedmnáctiletý chlapec, kotvu a&#160;ta se zachytila v&#160;jednom okénku potopené věže, už pod vodou. Kormidelník vypnul motor a&#160;člun se teď jen tiše houpal na vlnách. Rekreanti začali slézat se střechy a&#160;proudit dovnitř, na krytou palubu. Pomocník otevřel dvířka jakýchsi skříní, vyndaval z&#160;nich ploutve a&#160;masky s&#160;dýchací trubičkou, které rozdával osazencům. Bylo vidět, že jsou v&#160;tom již zkušení, neboť, zřejmě, každý měl své vlastní vybavení, označené číslem, které mladíkovi vždy ohlásili a&#160;ten jim v&#160;gumové hromadě vybíral jejich příslušné osobní nářadí. Výletníci si nasazovali ploutve a&#160;masky a&#160;jeden po druhém skákali do vody. Mladík, kormidelníkův pomocník, zůstal na člunu a&#160;vyšplhal se teď na jeho střechu. Kormidelník, rovněž vybavený maskou a&#160;ploutvemi, šlapal vodu a&#160;zvedal pravou paži do vzduchu, aby na sebe obrátil pozornost a&#160;aby ho sledovali, kam je povede.</p>
			<p class="MLP_text ParaOverride-1">Voda byla podivuhodně průzračná: položil-li se výletník na vodu tváří dolů, dýchaje skrze trubičku, směřující za hlavu, tedy nyní kolmo vzhůru, viděl sklem své masky potopenou budovu kostela neobyčejně jasně. Zdi byly porostlé zelenými a&#160;hnědými řasami, panovalo zelenomodré pološero, vše bylo pod vodou o&#160;poznání rozlehlejší. Bylo vidět hejna ryb, jak se popásají na řasách na stěnách potopené budovy. Kostel se zdál být gotický, snad to ale byla jen gotika devatenáctého století: sochy ve výklencích, podle kterých by se to nejlépe poznalo, byly ale už příliš omleté a&#160;zarostlé řasami.</p>
			<p class="MLP_text ParaOverride-1">Zvolna plula skupina výletníků kolem zdí kostela a&#160;pozorovala zvláštní romantickou podívanou. Kostel byl původně na kopci, proto jeho věž čněla asi jednou polovinou z&#160;vody&#160;– ale zatopená vesnice kolem v&#160;údolí mizela zrakům v&#160;zelenomodré propasti. Krov hlavní lodi chrámu se již probořil, zdi též poněkud vyčnívaly, něco asi přes dva metry nad hladinu, takže vnitřek kostela tvořil jakýsi rybník nebo bazén. Kormidelník připlaval těsně ke zdi chrámové lodi, postavil se na nějakou římsu a&#160;vztyčil se. Opět ukazoval jednou vztyčenou paží nad vodou: druhou rukou pod vodou kýval, jako by zval plavce k&#160;sobě. Rekreanti se nyní bez řečí seřadili jeden za druhým do zástupu. Zdálo se, že jsou již zkušení, vycvičení, že vědí, co dělají. První muž se zhluboka nadechl, až mu v&#160;trubičce zaklokotalo, jaksi ve vodě nadskočil a&#160;potopil se střemhlav dolů jako kachna. Zuřivě kopal oploutvenýma nohama a&#160;hrabal rukama pod sebou. Zachytil se nějakého gotického žebra na vnější straně budovy a&#160;ručkoval po něm hlavou dolů do hlubiny. Potápěč nyní doručkoval k&#160;velkému gotickému oknu, které již nemělo sklo, a&#160;proplul jím dovnitř. Rychle se vynořil a&#160;vyfoukl vodu z&#160;dýchací trubice jako delfín. Odplaval dále doprostřed chrámové lodi, aby nebyl v&#160;cestě a&#160;ostatní rekreanti ho oknem následovali. Nakonec se k&#160;nim připojil i&#160;kormidelník. Leželi teď na hladině s&#160;roztaženýma rukama a&#160;nohama, aby udržovali rovnováhu proti vlnkám, jako hejno podivných žab. Leželi tváří dolů, dýchali trubičkami a&#160;dívali se do potopeného kostela. Na podlaze ležely zbytky zhrouceného krovu na dvou řadách dubových lavic. Sluneční světlo si zelenozlatě pohrávalo s&#160;mírně zvětšenými předměty. Sochy světců na sloupcích a&#160;na vedlejších oltářích se zvolna pokrývaly mechem a&#160;řasami. Velký krucifix, zelený a&#160;viděný z&#160;nadhledu, připomínal známý obraz Salvatora Dalího. Až na určitou zpustlost a&#160;zanedbanost bylo vše skoro jako v&#160;normálním nepotopeném chrámě, pouze zde nebylo květin, kromě plechové lilie v&#160;ruce svatého Josefa, která temněla rzí a&#160;zelenala řasami.</p>
			<p class="MLP_text ParaOverride-1">Hejna ryb se proháněla chrámovou lodí a&#160;skrývala se v&#160;zákoutích oltářů a&#160;pod kostelními lavicemi. Vytlučenými okny zíralo dovnitř jednolité zelenomodro jezera. Jen občas tudy propluly ryby. Plavci měli pocit, že se vznášejí ve vzduchu pod krovem obyčejného nepotopeného chrámu, že jsou nehmotní, sproštění, posmrtní. Všechno tam bylo tak, jak to zanechali obyvatelé, když byli narychlo evakuováni, že se údolí zatopí, kvůli hydroelektrárně. Jen varhany tam nezůstaly, ty snad rozmontovali a&#160;prodali jinam, dřív než došlo k&#160;zatopení kostela. Také zvony odvezli.</p>
			<p class="MLP_text ParaOverride-1">Kormidelník teď odplaval směrem k&#160;zadnímu vchodu a&#160;tam se potopil. Stříhal žabíma nohama v&#160;ploutvích, pouštěl bublinky trubičkou a&#160;snášel se zvolna na prázdnou kruchtu. Zde se zachytil jakési dubové kované bedny či truhly a&#160;otevřel ji. Sáhl dovnitř a&#160;vyndal nějakou malou, dosti tlustou knížku. Byla to zřejmě knížka toho druhu, jakých používají potápěči v&#160;tropických mořích na identifikaci ryb v&#160;korálových útesech, knížka tištěná na listech z&#160;umělé hmoty, pod vodou nezničitelná. Kormidelník se s&#160;knihou vynořil, vyfoukl trubičkou malý vodotrysk, chvíli šlapal vodu a&#160;odpočíval s&#160;maskou na čele a&#160;trubicí venku z&#160;úst. Pak si masku opět nasadil, zakousl se do náústku trubice a&#160;zaujal obvyklou vodorovnou posici s&#160;tváří dolů. Listoval ve své knize a&#160;cosi si v&#160;ní zakládal stužkami záložek, které byly zřejmě rovněž z&#160;umělé hmoty.</p>
			<p class="MLP_text ParaOverride-1">Jeden po druhém se výletníci potápěli k&#160;otevřené truhle, brali si každý po knížce a&#160;opět se vynořovali na povrch. Poslední truhlu opět přiklopil a&#160;zavřel na petlici.</p>
			<p class="MLP_text ParaOverride-1">Dlouho se pak nic nedělo. Bylo slyšet jen šplouchání vody proti stěnám potopené svatyně, křik racků, kteří hnízdili ve věži, a&#160;klokotavé zvuky v&#160;dýchacích trubicích výletníků, kterým se nepodařilo vyfouknout všechnu vodu po potopení z&#160;kolena čili esíčka snorklu. Jejich vybavení bylo staré a&#160;nikoliv prvotřídní, masky dobře nepřiléhaly.</p>
			<p class="MLP_text ParaOverride-1">Pak se náhle dole v&#160;kostele ukázal světlejší zelenomodrý pruh na podlaze, tam, kde předtím panoval hnědočerný stín. Otevřela se zřejmě nějaká postranní dvířka. Vzápětí se prostředek stínu opět zatemnil, neboť dvířky proplula postava potápěče, vybaveného akvalungem neboli tak zvaným <span class="MLP_znak_kurziva_11b">scubadiver</span><span class="MLP_znak_kurziva_11b CharOverride-2">,</span> jak se tomu říká v&#160;dnešním mezinárodním jazyce; potápěče vybaveného <span class="MLP_znak_kurziva_11b">Self-Contained-Underwater-Breathing-Aparatus-em.</span> Potápěč byl oblečen v&#160;obvyklý přiléhavý oděv s&#160;kuklou. Bylo zvláštní, že na kukle měl namalován či našit, nebo co, kříž a&#160;kříže měla i&#160;jeho nažloutlá scuba. V&#160;rukou držel cosi, co vypadalo jako kalich zastřený rouškou, jako by to byl kněz chystající se ke mši. Za prvním potápěčem veplul druhý, rovněž vybavený scubou. Potápěči zvolna pluli směrem k&#160;hlavnímu oltáři.</p>
			<p class="MLP_text ParaOverride-1">Byli to vskutku kněz a&#160;ministrant a&#160;připluli k&#160;potopenému chrámu tajně, celou dobu pod vodou, pomocí potápěčského skútru. Ten teď zaparkovali venku, mezi náhrobky zatopeného hřbitova, a&#160;odebrali se dovnitř, aby zde sloužili tajně mši pod vodou, jak to povolovala papežská encyklika <span class="MLP_znak_kurziva_11b">Elementis non obstantibus.</span></p>
			<p class="MLP_text ParaOverride-1">Když totiž byla roku X v&#160;sovětském impériu krvavě potlačena poslední polská revoluce, vedená a&#160;organisovaná v&#160;duchu katolicismu, nastala po celém sovětském samoděržaví, které se nyní již rozkládalo po valné většině světa, krutá persekuce křesťanů, zejména katolických, ale člověk míní a&#160;Pán Bůh mění: Už to najednou dneska tak beznadějně nevypadá. Aby čelila tomuto novému útlaku, rozšířila církev možnosti a&#160;způsoby udílení svátostí do krajní míry: stále nové a&#160;nové modality byly vymýšleny a&#160;schvalovány, na každé odhalení způsobu komunistickou policií odpovídala církev protitahem. Je zbytečno zdůrazňovat, že, jako vždy v&#160;takových situa­cích, vyznamenávalo se zejména Tovaryšstvo Ježíšovo vymýšlením a&#160;organisováním strategických a&#160;taktických tahů, které Svatá stolice téměř bez výjimky schvalovala. Jedním z&#160;těchto strategických obratů bylo rozhodnutí, že mše svatá se smí sloužit nejen normálně na zemi, tj. na vzduchu, ale i&#160;v&#160;kosmickém prostoru, pod vodou, ve vzduchu přímo, tj. pomocí závěsných kluzáků apod., čehož se právě týkala zmíněná encyklika <span class="MLP_znak_kurziva_11b">Elementis.</span> Theoreticky bylo možno konat posvátné obřady i&#160;v&#160;pecích a&#160;uvnitř sopek apod. (tzv. Officium trium puerorum), avšak příslušné speciální skafandry pro ten účel byly příliš drahé, a&#160;tudíž většině věřících nedostupné. Toto zdobrodružnění běžně normálních bohoslužebných úkonů vedlo však k&#160;nebývalému rozkvětu náboženského života po celém sovětském impériu, protože lidé to začali dělat, kromě z&#160;jiných důvodů, také takzvaně z&#160;hecu a&#160;pánům na vztek. Podobný rozkvět náboženství, v&#160;menším rozsahu, nastal přece v&#160;Praze v&#160;akademických kruzích v&#160;padesátých letech poté, co bylo vyhlášeno, že kdo nemá správný vědecký marxistický světový názor, není hoden slouti studentem, tím méně učitelem všech stupňů, a&#160;že s&#160;náboženskými tmáři se pracující lid jak náleží vypořádá.&#160;– Okamžitě na ta slova naplnily se kostely až po okraj studenstvem a&#160;i nejzavilejší agnostici z&#160;řad profesorů pokládali často za svou povinnost obcovati mši svaté, a&#160;tak dokázat sobě i&#160;jiným, že nejsou poserové a&#160;že si nedají zasahovat do soukromého života a&#160;do svědomí.</p>
			<p class="MLP_text ParaOverride-1">Rekreanti se pohnuli směrem k&#160;oltáři: Klenba kněžiště s&#160;tzv.&#160;lucernou (asi tedy to určitě byla pseudogotika) ještě držela: Plavci se potápěli, podplouvali pod vítězným obloukem a&#160;vynořovali se v&#160;kopuli nad kněžištěm, kde byla hladina zčásti pod úrovní klenby a&#160;shora proudil vzduch rozbitými okénky lucerny. Zde viseli, tvářemi dolů v&#160;kruhu nad oltářem, pozorujíce konání knězovo a&#160;tajemně zpodobňujíce anděly, kteří prý se také takto nehmotně shromažďují kolem obyčejných pozemsko-vzdušných oltářů.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Jak obřad probíhal, nemohu dobře vylíčit: Jednak církev pro mši pod vodou zřejmě zavedla a&#160;povolila různé modifikace, podobně jako je tomu při celebrování v&#160;basách, jednak tato situace by mohla svádět k&#160;humornému pojednání, a&#160;tudíž k&#160;jakémusi téměř rouhání.</p>
			<p class="MLP_text ParaOverride-1">Rád bych si představil, že v&#160;oné době církev už zase zavedla pořádnou latinskou mši, svádí mne i&#160;představa, že liturgie v&#160;potopeném chrámě byla zpívaná, fascinuje mne představa ponořeného bublavého zpěvu kněze i&#160;sboru. Jako provozovanou mešní skladbu bych si rád představil Palestrinovu „Salvum me fac Deus“, jednak, že je zosnována na cantu firmu, vzatém z&#160;antifony: <span class="MLP_znak_kurziva_11b">Salvum me fac, Deus, quia intraverunt aquae usque ad caput meum</span>&#160;– (tj.&#160;vysvoboď nebo spas mne, Bože, neboť vystoupily vody až k&#160;mé hlavě) a&#160;hudba inspirovaná tou antifonou, asi též textem, je opravdu sama taková jako vodní, pětihlasá, s&#160;děleným sopránem: Běžná praxe té doby byla dělit spodek, respective prostředek, dělaný vršek dává jakousi zvláštní, jakoby vodní průzračnost a&#160;pocit tlaku v&#160;uších, jako při potápění.&#160;– A&#160;teď si představte, že by to zpívali přes ty dýchací trubice huhlavě a&#160;bublavě.&#160;– Ale ne: šlo jistě jen o&#160;tichou mši, rychlou, zjednodušenou. Missa subaquatica, počítám, by vypustila způsobu vína, s&#160;odůvodněním, že pod způsobou chleba je přítomen Kristus celý, tedy i&#160;s&#160;krví, odpadlo by lavabo, a&#160;tak dále.</p>
			<p class="MLP_text ParaOverride-1">Schopný lyrický talent by z&#160;té mše pod vodou dokázal asi hodně vytřískat. Mohl by líčit, jak ryby kroužily kolem oltáře, popsat jejich druhy a&#160;různá vzezření, jak rozvlněné světlo pableskovitě hrálo na soše patrona chrámu pohřbeného v&#160;kněžišti, jak vlály chaluhy z&#160;oltář­ní mřížky, jak raci hnízdili v&#160;tlamách chrličů. Už sám pohled dolů k&#160;oltáři, před nímž se vznáší v&#160;bublinách celebrant a&#160;ministrant, má zajisté zvláštní půvab. Bylo by možno líčit celý průběh modifikovaného obřadu, s&#160;tím, jak se nakonec kněz, třímaje proměněnou hostii (upečenou z&#160;těsta, které se ve vodě nerozpouští), vznáší i&#160;nad oltářem kolmo vzhůru ke klenbě, aby zde, ve vzduchu přijal Tělo Páně, jak pak podává i&#160;plovoucím věřícím, asi po novodobém způsobu do dlaní, jak ti se pak napřimují, šlapou vodu a, vyjímajíce na okamžik dýchací trubice z&#160;úst, nábožně polykají hostii. Bylo by možno si představit dvojí způsob: buď že kněz by se k&#160;nim do apsidy vynořil, nebo oni by se potápěli dolů, a, přidržujíce se jednou rukou oltářní mřížky, přijímali by druhou posvěcenou hostii&#160;– atd.</p>
			<p class="MLP_text ParaOverride-1">Ale ponechme to vše raději v&#160;šerosvitném polotemnu potopeného chrámu, popřípadě ve tvořivé fantasii čtenáře.</p>
			<p class="MLP_text ParaOverride-1">Nevím, proč jsem si vysnil tuto situaci:</p>
			<p class="MLP_text ParaOverride-1">Představa potopeného chrámu má jakousi zvláštní přitažlivost a&#160;představa subakvatické mše je esteticky slastná.</p>
			<p class="MLP_text ParaOverride-1">Ale mám tu zkušenost, že cokoliv jsem kdy vymyslel, lépe řečeno vyfantazíroval, že s&#160;tím jsem se pak pravidelně vždy setkal jako se skutečností, ne-li pravou, skutečně reálnou, tedy aspoň jako se sdělenou fantasií někoho jiného.</p>
			<p class="MLP_text ParaOverride-1">A&#160;proto jsem si jist, že Missa subaquatica někde nějakým způsobem je, nebo alespoň bude.</p>
		</div>
</body>
</html>