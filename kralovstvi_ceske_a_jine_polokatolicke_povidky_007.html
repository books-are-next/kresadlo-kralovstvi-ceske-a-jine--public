<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Sektáři">
    <meta name="apple-mobile-web-app-capable" content="yes">
    <title>Sektáři</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jan Křesadlo: Království české a jiné polokatolické povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Království české a jiné polokatolické povídky">
    <meta property="og:title" content="Království české a jiné polokatolické povídky">
    <meta property="og:type" content="book">
    <meta property="og:book:author" content="Jan Křesadlo">
    <meta property="twitter:title" content="Jan Křesadlo: Království české a jiné polokatolické povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kralovstvi_ceske_a_jine_polokatolicke_povidky_006.html">
    <link rel="next" href="./kralovstvi_ceske_a_jine_polokatolicke_povidky_008.html">
    <meta name="nb-order" content="3">
    <link rel="self" href="kralovstvi_ceske_a_jine_polokatolicke_povidky_007.html">
    <meta name="nb-identifier" content="kresadlo-kralovstvi-ceske-a-jine-polokatolicke-povidky-7f62466">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1469" data-nb-chars="8243">
    <nav role="doc-toc">
      <ul class="plain section">
        <li><a href="kralovstvi_ceske_a_jine_polokatolicke_povidky_006.html">Království české</a></li>
        <li><a href="kralovstvi_ceske_a_jine_polokatolicke_povidky_007.html">Sektáři</a></li>
        <li><a href="kralovstvi_ceske_a_jine_polokatolicke_povidky_008.html">Čtenář not</a></li>
        <li><a href="kralovstvi_ceske_a_jine_polokatolicke_povidky_009.html">Výletníci</a></li>
        <li><a href="kralovstvi_ceske_a_jine_polokatolicke_povidky_010.html">Temnota</a></li>
        <li><a href="kralovstvi_ceske_a_jine_polokatolicke_povidky_011.html">Sebekritika</a></li>
        <li><a href="kralovstvi_ceske_a_jine_polokatolicke_povidky_012.html">Pes genezaretský</a></li>
        <li><a href="kralovstvi_ceske_a_jine_polokatolicke_povidky_013.html">Vteřina a&nbsp;věčnost</a></li>
        <li><a href="kralovstvi_ceske_a_jine_polokatolicke_povidky_015.html">Nebozezy</a></li>
        <li><a href="kralovstvi_ceske_a_jine_polokatolicke_povidky_017.html">Zjevování</a></li>
        <li><a href="kralovstvi_ceske_a_jine_polokatolicke_povidky_018.html">Jedno ráno a&nbsp;večer v&nbsp;životě Cypriána Belvy</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kralovstvi_ceske_a_jine_polokatolicke_povidky_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="7"><span class="idea" data-nb-ref-number="1" id="idea1" data-nb-words="1" data-nb-chars="7">Sektáři</span></h1>
        <section>
          <p class="chunk" data-nb-ref-number="2" data-nb-words="267" data-nb-chars="1454"><span class="idea" data-nb-ref-number="2" id="idea2" data-nb-words="267" data-nb-chars="1454">„Oheň,“ řekl Jan, „kdo má&nbsp;oheň, to&nbsp;ještě neznamená, že&nbsp;je&nbsp;to&nbsp;poutník. Jako v&nbsp;Břevnově do&nbsp;kostela chodil takovej tlustej strejda vo&nbsp;holi. A&nbsp;ten měl oheň, ale vám nádhernej, to&nbsp;šajnilo na&nbsp;kolik metrů. Tak já&nbsp;jsem si&nbsp;myslel, že&nbsp;je&nbsp;to&nbsp;ňákej guru, tak jsem to&nbsp;řek Hugovi, aby ho&nbsp;přišel vočuchat, jestli to&nbsp;tak je&nbsp;a&nbsp;jestli by&nbsp;nás třeba vzal do&nbsp;učení. Však víte, Hugo má&nbsp;duchovní čich. No, Hugáč přišel a&nbsp;povídá, co&nbsp;blbneš, vždyť ten chlap smrdí jak vopičák, vždyť má&nbsp;nezvládnutej sex. Guru! Tys tomu dal! Tak jsme tomu nerozuměli, jak to&nbsp;pasuje dohromady, takovej nádhernej voheň a&nbsp;vopičárna, ale pak nám jeden starší povídal&nbsp;– to&nbsp;je&nbsp;jedno kdo, však víte, jak po&nbsp;nich jedou&nbsp;– tak ten starší povídal, že&nbsp;to&nbsp;možný je, kdyby ten člověk měl ňaký velký nadání, jako skladatel, nebo spisovatel, nebo malíř, nebo i&nbsp;matematik, nebo i&nbsp;když je&nbsp;dobrej doktor, co&nbsp;správně rozezná nemoce a&nbsp;hned ví, jak je&nbsp;léčit, že&nbsp;bude mít oheň bez ohledu na&nbsp;stupeň duchovního vývoje. Nezvládnutej sex, povídal, ten vadí ze&nbsp;všeho nejmíň, i&nbsp;když by&nbsp;to&nbsp;člověk neřek, protože je&nbsp;v&nbsp;něm aspekt odevzdání a&nbsp;nesobeckosti, nejhorší že&nbsp;je&nbsp;nenávist, ale tu&nbsp;právě že&nbsp;tyhle lidi nikdy nemívaj. I&nbsp;co sou ty&nbsp;komunistický kolaboranti, ty&nbsp;dobrý mezi nima že&nbsp;nikde nenávisť nehlásaj, ačkoliv to&nbsp;je&nbsp;linie strany, to&nbsp;je&nbsp;právě zajímavý, že. Tak jsme si&nbsp;zjistili, kdo je&nbsp;to&nbsp;ten chlap&nbsp;– a&nbsp;byl to&nbsp;ten básník Síbrt&nbsp;– tak to&nbsp;akorát sedlo&nbsp;– to&nbsp;je&nbsp;zajímavý, jak jsou ty&nbsp;vnitřní smysly spolehlivý, když se&nbsp;votevřou.“</span></p>
          <p class="chunk" data-nb-ref-number="3" data-nb-words="277" data-nb-chars="1509"><span class="idea" data-nb-ref-number="3" id="idea3" data-nb-words="277" data-nb-chars="1509">„Právě že&nbsp;nejsou,“ řekl Tomáš, „právě že&nbsp;jsou navopak nespolehlivý. A&nbsp;právě přes ně&nbsp;můžou mít přístup negativní inteligence&nbsp;– v&nbsp;tom se&nbsp;shodujou všichni autoři, naši, západní i&nbsp;ti východní. Každej myslí, když se&nbsp;mu&nbsp;votevřou vnitřní smysly, kdoví co&nbsp;nemá a&nbsp;hraje si&nbsp;s&nbsp;tím jako malej Jarda. A&nbsp;vokukovat a&nbsp;vočuchávat druhý lidi&nbsp;– co&nbsp;je&nbsp;ti&nbsp;do&nbsp;nich, starej se&nbsp;vo&nbsp;svou pouť! Každej myslí, když má&nbsp;vnitřní smysly, že&nbsp;kdoví co&nbsp;nemá a&nbsp;jakej není poutník&nbsp;– a&nbsp;to vůbec nemusí bejt pravda a&nbsp;taky to&nbsp;většinou není. Jsou lidi, který nemaj vnitřní smysly votevřený vůbec a&nbsp;přitom vstupujou do&nbsp;beztvárnejch vnorů. Smysly jsou smysly, vnitřní nebo vnější&nbsp;– pryč s&nbsp;nima! To&nbsp;si&nbsp;každej jenom hraje, ale aby se&nbsp;odevzdal a&nbsp;nechal vtáhnout, to&nbsp;má&nbsp;holt každej staženou prdel. To&nbsp;se&nbsp;ví, voni ty&nbsp;bědy nejsou žádná sranda, když potom začnou, když ten starej Adam musí umřít. To&nbsp;každej zůstane sedět na&nbsp;kraji, v&nbsp;oblasti klidu, a&nbsp;dál si&nbsp;netroufá, protože potom už&nbsp;to&nbsp;není příjemný. Ale hrát si&nbsp;s&nbsp;čuchem a&nbsp;s&nbsp;vohněma, to&nbsp;jo! Poutníci!&nbsp;– Nehledě k&nbsp;tomu, že&nbsp;je&nbsp;to&nbsp;strašně nebezpečný, protože to&nbsp;tě&nbsp;potom zavede. Takovejch nepovedenejch poutníků jsou plný blázince a&nbsp;světská věda pak tvrdí, že&nbsp;je&nbsp;to&nbsp;bláznivost všechno&nbsp;– no&nbsp;z&nbsp;vnějšku pozorováno je&nbsp;to&nbsp;závěr logickej&nbsp;– copak. Jak se&nbsp;úplně neodevzdáš, tak tě&nbsp;převezou vždycky, to&nbsp;jsou inteligence mnohem vyšší než lidská, co&nbsp;si&nbsp;myslíš! A&nbsp;co, co&nbsp;bych kázal, však to&nbsp;platí na&nbsp;mě&nbsp;stejně jako na&nbsp;druhý a&nbsp;možná eště víc&nbsp;– ale pravda to&nbsp;je&nbsp;– to&nbsp;je&nbsp;potom hovno pouť, to&nbsp;je&nbsp;pak jenom takovej okultismus.“</span></p>
          <p class="chunk" data-nb-ref-number="4" data-nb-words="23" data-nb-chars="129"><span class="idea" data-nb-ref-number="4" id="idea4" data-nb-words="23" data-nb-chars="129">„Tomáši, neřvi tak moc, ať&nbsp;tě&nbsp;ty&nbsp;druhý neslyšej. To&nbsp;nemá cenu, někoho pohoršovat a&nbsp;mást. Es&nbsp;werde jeder nach seiner Fason selig.“</span></p>
          <p class="chunk" data-nb-ref-number="5" data-nb-words="124" data-nb-chars="670"><span class="idea" data-nb-ref-number="5" id="idea5" data-nb-words="124" data-nb-chars="670">„Náhodou, některý ty&nbsp;ortodoxní katolíci šlapou líp než my, v&nbsp;tom je&nbsp;ten paradox.“&nbsp;– „No to&nbsp;víš, to&nbsp;je&nbsp;tradice.“&nbsp;– „Jenomže katolíci maj potom ze&nbsp;všech přístupů nejhorší bědy.“&nbsp;– „Protože si&nbsp;myslej, že&nbsp;maj na&nbsp;to&nbsp;monopol.“&nbsp;– „Protože se&nbsp;nejhůř vzdávaj jáství.“&nbsp;– „To souvisí s&nbsp;jejich pojetím duše.“&nbsp;– „Ale tak je&nbsp;nechte bejt&nbsp;– už&nbsp;se&nbsp;zase staráme vo&nbsp;druhý&nbsp;– to&nbsp;je&nbsp;jedno, jestli jednotlivec nebo organisace&nbsp;– nech druhý bejt a&nbsp;šlapej sám v&nbsp;plný odevzdanosti, v&nbsp;tom se&nbsp;všichni autoři shodujou.“&nbsp;– „A&nbsp;kam to&nbsp;vlastně dneska jedeme?“&nbsp;– „Ale někam do&nbsp;ňaký kaple, zpívat Viadanu, je&nbsp;tam snad jako posvícení, nebo co.“&nbsp;– „No jó, a&nbsp;vidíš, místo abysme to&nbsp;využili, tak jenom kecáme.“</span></p>
          <hr>
          <p class="chunk" data-nb-ref-number="6" data-nb-words="48" data-nb-chars="296"><span class="idea" data-nb-ref-number="6" id="idea6" data-nb-words="48" data-nb-chars="296">Vlak lokálních spojů kodrcal a&nbsp;unášel smíšený sbor v&nbsp;počtu asi patnácti mužů a&nbsp;žen a&nbsp;unášel je&nbsp;za&nbsp;jejich teoreticky zcela legálním, ale prakticky povážlivě polokriminálním cílem. Někteří četli, jiní se&nbsp;bavili, jedna parta hrála karty. Čtyři muži v&nbsp;jednom oddělení měli zavřené oči a&nbsp;zřejmě spali.</span></p>
          <hr>
          <p class="chunk" data-nb-ref-number="7" data-nb-words="200" data-nb-chars="1047"><span class="idea" data-nb-ref-number="7" id="idea7" data-nb-words="200" data-nb-chars="1047">Tak už&nbsp;zase ten tyátr! Kdyby byl ňakej bůh, copak by&nbsp;moh připustit to, co&nbsp;se&nbsp;teď děje, co&nbsp;se&nbsp;vlastně dálo vždycky? Že&nbsp;tomu nerozumíte, nechápete to? Tak jak to, že&nbsp;na&nbsp;druhý straně tvrděj, že&nbsp;víra rozumu neodporuje, že&nbsp;ho&nbsp;jen převyšuje. Mně se&nbsp;zdá, že&nbsp;odporuje&nbsp;– a&nbsp;pořádně: Copak se&nbsp;může oplatka proměnit v&nbsp;Boha? Vždyť to&nbsp;je&nbsp;úplná bláznivina, klanět se&nbsp;plátku těsta. Že&nbsp;si&nbsp;to&nbsp;člověk v&nbsp;mládí neuvědomil? Tyátr je&nbsp;to, tyátr. Ale kdybych vod toho šel, byli by&nbsp;rádi, tak já&nbsp;vydržím, zastrašit se&nbsp;já&nbsp;zase nedám. Snad to&nbsp;má&nbsp;i&nbsp;nějakou funkci: Zdánlivá metafysická podpora mravního řádu a&nbsp;tak. Poláci například se&nbsp;držej jen tím; ale tyátr je&nbsp;to&nbsp;stejně, blbej tyátr. Některý ty&nbsp;mystikové říkaj, že&nbsp;Bůh je&nbsp;Nicota. Možná, že&nbsp;to&nbsp;je&nbsp;právě eště takovej cynickej vtip&nbsp;– to, co&nbsp;sdílej, je&nbsp;snad poznání, že&nbsp;tam nikdo a&nbsp;nic není a&nbsp;nikdy nebylo, je&nbsp;to&nbsp;možná spolek tajnejch nihilistů v&nbsp;lůně církve. I&nbsp;to je&nbsp;možný, svět je&nbsp;tak absurdní. A&nbsp;třeba to&nbsp;tak nakonec všechno je, právě pro tu&nbsp;absurditu&nbsp;– ale ne&nbsp;– není&nbsp;– tyátr je&nbsp;to, tyátr. Proč už&nbsp;jsem z&nbsp;toho dávno nezdrh –?</span></p>
          <hr>
          <p class="chunk" data-nb-ref-number="8" data-nb-words="86" data-nb-chars="497"><span class="idea" data-nb-ref-number="8" id="idea8" data-nb-words="86" data-nb-chars="497">Kráčel teď zpět, směrem od&nbsp;kaple. Bylo už&nbsp;šero. Nebe na&nbsp;západě bylo ocelově modré a&nbsp;pod ním sirný pruh. Ochladilo se, kameny na&nbsp;cestě přízračně bíle svítily. Zdálo se&nbsp;být jakoby pod modravou vodou. Dříve v&nbsp;takových chvílích cítíval zvláštní příjemnou úzkost a&nbsp;něhu, cítil, že&nbsp;Bůh je&nbsp;blízko, že&nbsp;se&nbsp;dotýká dřeně jeho nitra. To&nbsp;bylo dávno pryč. A&nbsp;kněz teď cítil jen jakési bolavé prázdno. Bůh mu&nbsp;umřel, nebyl. Ve&nbsp;skutečnosti, zřejmě, nebyl nikdy. To, co&nbsp;umřelo, byla jenom chiméra, výtvor jeho mysli.</span></p>
          <p class="chunk" data-nb-ref-number="9" data-nb-words="88" data-nb-chars="529"><span class="idea" data-nb-ref-number="9" id="idea9" data-nb-words="88" data-nb-chars="529">To&nbsp;silně cítil a&nbsp;věděl. Odsloužil mši s&nbsp;vědomím naprosté marnosti. Odříkal slova a&nbsp;odgestikuloval pohyby, které nic neznamenaly. Provedl hrůzně směšné kejkle s&nbsp;oplatkou a&nbsp;vínem. Oni tomu věří, klanějí se! Jak to&nbsp;je&nbsp;možné, jak dokáží lidé s&nbsp;normální inteligencí si&nbsp;takhle šlapat na&nbsp;rozum? Někteří z&nbsp;nich jsou tak zvaní inteligenti. To&nbsp;jsou právě ti&nbsp;největší blázni. Jak je&nbsp;to&nbsp;možné? Šašku! Šašku! Ohyzdný podvodníku! Komu to&nbsp;zachováváš věrnost? Vždyť přece není. Ne, nelze už&nbsp;žít. Skončím to. Tak nebo tak. Jen kdybych měl odvahu.</span></p>
          <p class="chunk" data-nb-ref-number="10" data-nb-words="317" data-nb-chars="1851"><span class="idea" data-nb-ref-number="10" id="idea10" data-nb-words="317" data-nb-chars="1851">U&nbsp;božích muk se&nbsp;něco černalo. Někdo tam stál, jakási skupinka. Snad ho&nbsp;chtějí přepadnout. Nějací chuligáni&nbsp;– anebo oni&nbsp;– anebo chuligáni od&nbsp;nich nastrčení&nbsp;– dělají to&nbsp;teď tak&nbsp;– pracující lid projevuje svůj nesouhlas. Ale vždyť já&nbsp;tomu nevěřím taky, soudruzi, má&nbsp;jim to&nbsp;říct? Ne, mysleli by, že&nbsp;ze&nbsp;strachu. Kněz měl pocit, že&nbsp;přiznání komunistům by&nbsp;jeho hrůzné nahlédnutí do&nbsp;Prázdna jaksi zvulgarisovalo, zesvětštělo. Ne, to&nbsp;se&nbsp;raději nechám utlouct. Čtyři muži se&nbsp;odlepili od&nbsp;božích muk! Jeden byl malý, připosražený, s&nbsp;opičí hrbáčskou tváří. „Dobrý večer, pane faráři,“ pozdravil jeden z&nbsp;divných mužů. „Nebojte se, nic vám neuděláme. My&nbsp;jsme s&nbsp;vámi chtěli jenom promluvit. Poslyšte, vy&nbsp;tomu nevěříte, že? Vy&nbsp;si&nbsp;myslíte, že&nbsp;proměňování není, že&nbsp;nikdy nebylo, že&nbsp;je&nbsp;to&nbsp;jenom takový bláznivý blud. Potom ovšem nemáte úmysl a&nbsp;nic se&nbsp;opravdu nestane. Jenže jsou lidé, kteří to&nbsp;vidí. Nebo vlastně tak jako cítí, jakoby způsob světla, tepla a&nbsp;blaha, nedá se&nbsp;to&nbsp;dobře slovy popsat. To&nbsp;není nutně známka mravní dokonalosti, taková schopnost, to&nbsp;chci zdůraznit. Je&nbsp;sice pravda, že&nbsp;to&nbsp;někdy vzniká&nbsp;– no, to&nbsp;sem teď nepatří.&nbsp;– Tak ale, abyste věděl, my&nbsp;čtyři tady tu&nbsp;schopnost náhodou máme. My&nbsp;jsme tady byli zpívat s&nbsp;tím sborem a&nbsp;viděli jsme, že&nbsp;jste neproměnil, že&nbsp;hostie zůstala temná, hluchavka, jak my&nbsp;říkáme. Tak my&nbsp;jsme si&nbsp;tady na&nbsp;vás počkali, že&nbsp;vám to&nbsp;řeknem a&nbsp;abyste se&nbsp;utěšil a&nbsp;nabyl víry. Protože, milej velebníčku, to&nbsp;není žádná abstrakce nebo symbol, nebo památka, ale konkrétní fakt, kterej některý lidi smyslově vnímaj.“ „Dharmadhâtu,“ řekl sražený muž. „To sem teď nepleť, tuhle terminologii, nemať pojmy.&nbsp;– Protože, jak bychom my&nbsp;jinak poznali, že&nbsp;nemáte úmysl, že&nbsp;tomu nevěříte? Všichni o&nbsp;vás přece říkají, jaký jste správný a&nbsp;statečný kněz, v&nbsp;dnešní době. Tak se&nbsp;utěšte, a&nbsp;příště, až&nbsp;sem zase přijdeme, ať&nbsp;vám to&nbsp;pěkně svítí! Bůh buď s&nbsp;vámi.“</span></p>
          <p class="chunk" data-nb-ref-number="11" data-nb-words="20" data-nb-chars="127"><span class="idea" data-nb-ref-number="11" id="idea11" data-nb-words="20" data-nb-chars="127">Čtyři muži se&nbsp;obrátili a&nbsp;zvolna odcházeli po&nbsp;ztemnělé cestě směrem k&nbsp;nádraží. Soumrak pokračoval a&nbsp;zanedlouho splynuli s&nbsp;šerem.</span></p>
          <p class="chunk" data-nb-ref-number="12" data-nb-words="6" data-nb-chars="45"><span class="idea" data-nb-ref-number="12" id="idea12" data-nb-words="6" data-nb-chars="45">Kněz stál nehybně. Nakonec hlasitě promluvil.</span></p>
          <p class="chunk" data-nb-ref-number="13" data-nb-words="12" data-nb-chars="82"><span class="idea" data-nb-ref-number="13" id="idea13" data-nb-words="12" data-nb-chars="82">„Sektáři!“ řekl nenávistně a&nbsp;posměšně. „Theosofové!&nbsp;– Ke&nbsp;vší mizérii ještě tohle!“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kralovstvi_ceske_a_jine_polokatolicke_povidky_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>